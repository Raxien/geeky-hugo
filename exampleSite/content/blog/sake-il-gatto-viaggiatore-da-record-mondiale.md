---
title: 'Sakè, il gatto viaggiatore da record mondiale'
description: 'Preparati a conoscere Sakè, il gatto che ha conquistato il mondo, raggiungendo il record di gatto più viaggiatore al mondo! Ha esplorato 37 paesi ed è il primo felino a completare la Transiberiana, raggiungendo il Giappone via terra. Dove lo porterà il prossimo viaggio? Scoprilo in questa storia epica!'
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1709916475/Articoli/Blog/il-gatto-che-ha-visitato-piu-paesi-al-mondo_vzvuii.png
date: 2025-04-23T7:00:00+01:00
categories: ["Blog", "Animali", "Record mondiale"]
type: featured  
draft: false
---
Il nostro Sakè non è un gatto qualunque. Con il suo spirito avventuroso, **ha conquistato il titolo di gatto più viaggiatore al mondo**, eguagliando il record esistente e diventando una leggenda tra gli amanti dei viaggi e degli animali. Quella che nasceva come un’idea scherzosa si è trasformata in un’avventura epica, portandolo a esplorare gli angoli più remoti del pianeta con un coraggio fuori dal comune. 

##### L'inizio
Tutto è iniziato il 18 maggio 2022, quando abbiamo deciso di viaggiare in camper, prima in Europa, poi in Africa. Arrivati in Senegal, ci venne un'idea: esisterà un record di paesi visitati con un gatto? Un paio di ricerche ci hanno rivelato che Sakè, con 15 paesi visitati, **era già a metà strada** verso il record mondiale! Con [il sogno di raggiungere il Giappone](/blog/dall-italia-al-giappone-in-van), Sakè ha iniziato a collezionare sempre più velocemente timbri sul suo passaporto, determinato a eguagliare, e superare, quel prestigioso traguardo. Ogni paese, ogni continente, è diventato un nuovo capitolo della sua storia.

{{< leggi-anche url="/blog/sake-un-gatto-decisamente-speciale/" >}}

##### Il record
Dopo aver esplorato mezzo mondo, **Sakè ha raggiunto il traguardo il 3 dicembre in Giappone**, una meta simbolica per un gatto il cui nome è legato alla cultura nipponica. Qui ha ufficialmente eguagliato il record di gatto più viaggiatore al mondo. Ma le sue imprese non si fermano qui: Sakè è stato il primo gatto **a percorrere l’intera Transiberiana**, attraversando le vastità della Russia, e il primo a navigare da Busan, in Corea del Sud, a Hakata, in Giappone, su un traghetto.

> Fatto curioso: Sake significa sia il noto alcolico (酒) che salmone (鮭). È sempre divertente vedere le facce dei giapponesi quando gli diciamo che intendiamo l'alcolico!

##### E quindi ha il Guinness world record?
Abbiamo provato a **rendere ufficiale il record di Sakè con il Guinness World Records!** Pieni di entusiasmo, abbiamo inviato la nostra richiesta, supportati dai video sui nostri canali social {{< socialLink "YouTube" "YouTube" >}} e {{< socialLink "Instagram" "Instagram" >}} che documentano ogni passo di Sakè nel mondo: **“Non verificabile”.** Esatto: nemmeno un gatto con un sacco di prove e un seguito online ha convinto i giudici del Guinness. Ma noi non molliamo: **le avventure di Sakè continuano, pronte a ispirare chiunque ami viaggiare!**

##### E ora?
Mentre esploriamo il Giappone, Sakè continua a incantarci con la sua curiosità e il suo coraggio. **Quale sarà la sua prossima avventura?** Sarà il primo gatto a completare il giro del mondo? Una cosa è certa: con il suo spirito indomabile, ogni meta è a portata di zampa e il suo viaggio è solo all’inizio.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1684676730/Articoli/Blog/gatto-da-record-mondiale_a1euce.jpg" >}}