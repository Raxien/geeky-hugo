---
title: 'Vivere in van: non ce la farete mai!'
description: "La storia di quando invece noi abbiamo capito che questa strada era la migliore che avremmo potuto percorrere."
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1689874010/Articoli/Viaggio/mappamondo-nave_enr0m1.jpg
date: 2023-07-22T08:00:00.000
categories: ["Blog"]
type: featured
draft: false
---

> Pensavo che sareste tornati indietro furibondi dopo 2 settimane!

e anche...

> Pensavo che non avreste retto la vita in van, invece dopo un anno avete tutta la mia stima!

Sono state due frasi che **ci sono state dette per davvero**, una da un (ex) collega, l’altra da una persona che non conosciamo direttamente ma che ci segue sul nostro {{< extLink "canale YouTube" "https://www.youtube.com/channel/UCH3tGEnOnx6ql48zZTSiFvw?sub_confirmation=1" >}}. 

Le abbiamo apprezzate però, perché ci sono state rivolte senza sconti e hanno ottenuto risposta dai fatti prima ancora che potessimo darla noi con un sorriso. 

##### Pensavo che sareste tornati
La prima frase ci è stata detta quando siamo tornati dalla nostra prima lunga avventura (che puoi rivivere [qui](/blog/viaggio-danimarca-in-camper)). 
Avevamo ritirato il van a inizio giugno, **senza esperienza alcuna**. Ci eravamo saliti a bordo subito, per un weekend a base di pizza d’asporto nel primo prato verde che ci potesse accogliere. Ok, era vicino ad un cimitero e il fattorino era incredulo, ma le pizze erano buone, il cielo stellato **e i vicini silenziosissimi!**

Da quel momento ogni venerdì alle 19 saltavamo a bordo lasciandoci alle spalle le uscite al cinema, le birrette in compagnia, la spesa grande al supermercato, le pulizie di casa matte e disperate. **Tutto poteva aspettare.** Noi avevamo nuovi luoghi da scoprire, nuove persone da incontrare, nuove storie da imparare. 

E così ad agosto siamo partiti per un mese intero in Danimarca a bordo della nostra casa mobile. Siamo tornati entusiasti e quelle parole *“pensavo che sareste tornati indietro furibondi dopo 2 settimane”* non ha trovato conferme. 

Anzi, la **conferma** era che che avevamo preso insieme una delle **decisioni migliori** che potessimo.

##### I soliti che ci provano e poi mollano
La seconda frase ci è stata scritta alla pubblicazione del video relativo a "{{< extLink "un anno di vanlife" "https://youtu.be/0NrXpFEY6Wc" >}}", con un riassunto sulle spese sostenute, su cosa si è rotto a bordo, sulle nostre impressioni. 

Quel contenuto era ed è un video al quale teniamo molto. Perché è pieno di verità, è sincero e sottolinea il nostro percorso dall’inizio. Ci fa piacere che sia stato apprezzato da chi ci aveva immaginati come *i soliti che ci provano e poi mollano*.

##### Ce l'abbiamo fatta!
Insomma abbiamo superato il **test iniziale** e anche quello **intermedio**.
Probabilmente c’è chi ancora si chiede perché, come facciamo a farci andare bene questa vita, cosa ci sia di tanto affascinante.

Probabilmente qualcuno pensa che prima o poi molleremo.

Per noi questo cambiamento è solo **una grande opportunità di crescita personale**. Se torneremo alla vita di prima, se ne inizieremo un’altra diversa ancora, se subito dopo cambieremo ancora. Sarà solo per non smettere di imparare e di essere felici.

Vivere in van: per ora noi sentiamo di vivere al meglio delle nostre possibilità, quindi avanti tutta!
Prima o poi torneremo? Abbiamo affrontato questo "tema" [qui!](/blog/quando-tornate)