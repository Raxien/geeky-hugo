---
title: 'Dintorni di Fukuoka: 5 gite fuori porta da non perdere'
description: 'Scopri 5 destinazioni vicino Fukuoka: templi antichi, spiagge poetiche, canali di Yanagawa, torii rossi di Ukiha e il Buddha sdraiato di Nanzoin. Natura, spiritualità e sapori autentici del Kyushu ti aspettano'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754560623/Articoli/Giappone/5-posti-imperdibili-nel-kyushu_d3b3l3.png
date: 2025-08-06T07:00:00+01:00
categories: ["Viaggio in Giappone", "Kyushu"]
language: it
type: featured
continent: Asia
country: Giappone
---
[Fukuoka è una città vivace](/blog/cosa-vedere-a-fukuoka-la-citta-accogliente-del-kyushu/), moderna e piena di sapori, ma basta spingersi un po’ oltre i suoi confini per scoprire un mondo fatto di **templi antichi, spiagge poetiche, paesaggi rurali e cittadine dal fascino retrò**.  
Che tu viaggi in treno, in camper o in auto, ecco **cinque destinazioni ideali per scoprire il volto più autentico del Kyushu**.

{{< indice >}}

## 1. Dazaifu: tra prugni in fiore, cultura e spiritualità

A soli **30 minuti da Fukuoka**, Dazaifu è una delle mete più amate del Kyushu, che racchiude: **spiritualità, storia, cibo e paesaggi incantevoli**.

### Cosa vedere:
**Dazaifu Tenmangu**: santuario dedicato a Sugawara no Michizane, spirito della conoscenza e degli studenti. Il sentiero d'accesso è fiancheggiato da **più di 6.000 alberi di prugno**, che esplodono di fiori in primavera.
Se hai tempo, raggiungi il **Tenkai Inari Daimyojin**, un santuario di Inari situato a 15 minuti a piedi dal santuario di Tenmangu.
Attraversando i cancelli fino in fondo, si trova una piccola sala di culto Haiden con splendide ortensie che crescono nel giardino. Su entrambi i lati ci sono 12 campane, ciascuna con un nome dello zodiaco cinese eto scritto sopra. I visitatori scelgono la campana corrispondente al loro segno zodiacale e la suonano. Poi si suona la grande campana al centro e **si pronuncia una preghiera o un desiderio.**

### Da non perdere
**Umegae mochi**, un dolce tipico ripieno di anko, servito caldo e leggermente bruciacchiato.

### Come arrivare
Treno Nishitetsu da Tenjin, cambio a Futsukaichi. Scendi a Dazaifu.

{{< leggi-anche url="/blog/un-giappone-diverso-14-giorni-on-the-road-nel-selvaggio-kyushu/" >}}

## 2. Nanzoin: il Buddha sdraiato più grande del Giappone
Appena fuori da [Fukuoka](/blog/cosa-vedere-a-fukuoka-la-citta-accogliente-del-kyushu/), in mezzo alla vegetazione lussureggiante di Sasaguri, si trova uno dei luoghi più suggestivi e meno conosciuti dell’isola: il **Tempio Nanzoin**.

### Cosa vedere
Il **Buddha sdraiato**, lungo 41 metri e pesante oltre 300 tonnellate, rappresenta il momento del passaggio nel Nirvana. Dal Buddha partono vari **percorsi spirituali** che portano al Kidonotaki Fudodo. L’intero complesso è disseminato di statue, torii e piccoli santuari immersi nella natura.

### Come arrivare
Treno JR fino a Kido Nanzoin-mae, linea Sasaguri. Poi 5 minuti a piedi.

{{< youtube2 "b1q_vARCqLM" "Guarda il Nanzoin con noi!" >}}

## 3. Itoshima: surf, natura e torii nel mare
Se sogni una giornata tra **spiagge tranquille, piccoli caffè con vista oceano e santuari vista tramonto**, Itoshima è il posto giusto.

### Cosa vedere:
La famosa spiaggia di **Sakurai Futamigaura** con l'iconico torii bianco nel mare e le due rocce sposate, perfetta al tramonto. Nelle vicinanze si trovano diversi caffè e bakery artigianali immersi nella natura

### Perché andarci
- Atmosfera boho e rilassata, amata da creativi, surfisti e chi cerca pace.
- Perfetto per una pausa dalla città: **mare, verde e semplicità**.

### Come arrivare
**Consigliata l’auto o il camper**, i trasporti pubblici sono limitati.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754561038/Articoli/Giappone/torri-bianco-spiaggia-di-itoshima_tzmm9k.png">}}

## 4. Yanagawa: una crociera tra canali e storia
Yanagawa è soprannominata la **"Venezia del Kyushu"** e con i suoi canali tranquilli, salici piangenti e atmosfere d'altri tempi, è un vero incanto.

### Cosa fare:
- **Donkobune cruise**: sali su una barca a remi e lasciati cullare dai canti dei battellieri mentre scivoli tra canali, ponticelli e giardini nascosti.
- **Casa di Tachibana**: dimora storica di un clan di samurai.
- **Museo Kitahara Hakushu**: dedicato al poeta e paroliere nato a Yanagawa.

### Specialità da assaggiare
- **Unagi no seiromushi**: anguilla al vapore servita su riso speziato, cucinata al momento nei ristoranti tradizionali.

### Come arrivare
Treno Nishitetsu da Tenjin, fermata Yanagawa.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754561164/Articoli/Giappone/yanagawa-la-venezia-del-giappone_ufdzrz.png">}}

## 5. Ukiha Inari Shrine: torii rossi nella natura

Poco conosciuto ma assolutamente suggestivo, **Ukiha Inari Jinja** è un santuario collinare da cui parte un sentiero immerso nel verde, fiancheggiato da **centinaia di torii rossi**.

### Cosa aspettarsi:
- Un’esperienza simile a Fushimi Inari, ma senza turisti.
- Una vista panoramica sulla valle di Ukiha, punteggiata da campi di frutta.
- Atmosfera silenziosa, perfetta per meditare o semplicemente respirare.

### Come arrivare
Accessibile in auto o taxi dalla stazione di Ukiha (JR Kyudai Line). Ottimo anche in camper.

{{< leggi-anche >}}

## Come muoversi: consigli pratici
- **In treno**: Dazaifu, Nanzoin e Yanagawa sono facilmente raggiungibili da Tenjin o Hakata.
- **In camper o auto**: Itoshima e Ukiha sono più comodi se hai un mezzo tuo, per esplorare senza orari.
- **Stagione ideale**: primavera (per la fioritura dei prugni a Dazaifu) o autunno (foglie rosse lungo i torii di Ukiha).

## Hai fame?

Ogni tappa ha le sue specialità, tra cui **anguilla a Yanagawa, umegae mochi a Dazaifu e caffè vista oceano a Itoshima**.  
Per scoprire dove mangiare un ramen alternativo a Fukuoka e dintorni, leggi anche [il nostro articolo](/blog/ramen-vegetariano-a-fukuoka-l-alternativa-sorprendente-al-tonkotsu)

## Concludendo

Che tu stia viaggiando per spiritualità, natura o voglia di silenzio, i dintorni di Fukuoka offrono esperienze intense e diverse.  
Basta poco per scoprire **un altro Giappone, fatto di sorrisi gentili, torii nel bosco e barche che scivolano lente sull’acqua.**