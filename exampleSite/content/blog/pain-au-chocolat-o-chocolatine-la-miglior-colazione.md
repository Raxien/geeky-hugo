---
title: "Pain au Chocolat o Chocolatine..? Per noi il fagottino al cioccolato è la miglior colazione"
description: "Che differenza c'è fra Pain au Chocolat e Chocolatine? Scoprilo con noi!"
image: "https://res.cloudinary.com/ilgattodicitturin/image/upload/w_1000/f_auto,q_auto:good/v1688826166/Articoli/Cibo/pain-au-chocolat_kuar6y.jpg"
date: 2023-07-07T10:00:00Z
categories: ["Cucina"]
country: Francia
type: featured
draft: false
---

Qual è la nostra colazione preferita in Francia? 
Non ce ne vogliano gli amanti del croissant, per noi vince **senza dubbio alcuno il pain au chocolat**, anche chiamato chocolatine a sud ovest del paese. 

Ebbene sì, e amiamo un dolce che **“letteralmente” vale meno**. La ricetta del pain au chocolat infatti non ha una storia antica come il pain aux raisins o la tradizionalissima brioche e non esistono documenti che ne attestino l’effettiva invenzione. 

##### Premio nobel al cioccolato a chi l'ha inventato

Anche se a me pare strano che **a nessun vecchio boulanger sia apparso in sogno un pan au chocolat**, sembrerebbe proprio che il famoso dolce sia semplicemente un'evoluzione del croissant, nella forma e nel contenuto. Addirittura il nome potrebbe derivare da **“Schokoladencroissant”**, un dolce a forma di mezzaluna importato **da August Zang, ex militare dell'esercito imperiale austriaco**, quando questi aprì una pasticceria a Parigi. Se così fosse si potrebbe dare ragione alle regioni occitane e al nome chocolatine, ma la discussione in tutta la Francia rimane aperta e tesa. 

Non per noi!

Dateci un mattonino di farina, burro, zucchero e cioccolato **e nessuno si farà male!**

Seriamente, come fare a resistere al classico saccottino sfogliato farcito con stecche di cioccolato fondente? 

Non abbiamo trovato risposta, solo briciole a farci da complici. 

##### Prepariamo i pain au chocolat a bordo del camper

**Follia!**

Mi ci vedete a improvvisare una planetaria con la ciotola riciclata da casa, **il gatto che salta colpendo granelli di farina come se fossero mosche**, il burro da stendere che resta appiccicato sulle dita, le dita che si appiccicano alla coda del cane che arriva scodinzolando perché fuori si sente solo.. ah era cioccolato non peli di rottweiler, pardon! 
Per non parlare delle pieghe dell’impasto, praticamente meno delicate delle acrobazie che a questo punto avremmo dovuto compiere per creare i fagottini sul piano di cottura grande quanto un tagliere e cuocerli. 

Cuocerli, giusto. In forno. **Quale forno?** Il van intero, che domande! Quello che si surriscalda quando siamo tutti e quattro a bordo e accendiamo il fornello del gas da 4 cm di diametro e preghiamo che il caffè venga su in fretta! Sto ancora sognando o siamo travestiti da 4 pain au chocolat? 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1688827045/Articoli/Cibo/pain-au-chocolat-gatto_zf8ens.jpg" >}}

##### Ecco la miglior ricetta!  

**Bugia**. Avrei potuto copiare brutalmente la ricetta da qualcuno che li ha cucinati per davvero. O che almeno ci ha provato.
O che potrebbe averla copiata a sua volta! **Che problema c’è, suvvia!** Non credo che un pain au chocolat a questo punto possa rimanergli sullo stomaco!

Insomma. Non ho la ricetta semplice perché semplici da preparare non sono.
Noi al mattino abbiamo fame, quindi per la seconda colazione ben vengano le boulangerie-patisserie!

"Bonjour, vorrei un chocolatine o un pan au chocolate.. insomma.. 
mi dia quello che tanto se lo indico non si offende!"

**Bon appetit!**

Prima di lasciarci, tu sei team chocolatine o croissant? 