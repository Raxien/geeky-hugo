---
title: "Pain au Chocolat o Chocolatine? Poco importa per noi il fagottino al cioccolato è la miglior colazione"
description: "Che differenza c'è fra Pain au Chocolat e Chocolatine? Scoprilo con noi!"
image: "https://res.cloudinary.com/ilgattodicitturin/image/upload/v1688826166/Articoli/Cibo/pain-au-chocolat_kuar6y.jpg"
date: 2023-07-07T10:00:00Z
categories: ["Curiosita"]
country: Francia
type: regular
draft: true
---

La nostra colazione preferita in Francia? Non ce ne vogliano gli amanti del croissant, per noi vince **a mani basse il pain au chocolat**, anche chiamato chocolatine a sud ovest del paese. 

È paradossale che amiamo di più un dolce che **“letteralmente” vale meno**. La ricetta del pain au chocolat infatti non ha una storia antica come il pain aux raisins o la tradizionalissima brioche dato che non esistono documenti che ne attestino l’effettiva invenzione. 

##### Date un nobel a chi l'ha inventato

Anche se a me pare strano che **a nessun vecchi boulanger sia apparso in sogno un pan au chocolat**, sembrerebbe proprio che sia una semplice evoluzione del croissant, dalla forma un po’ diversa e dal contenuto cioccolatoso. Addirittura il nome potrebbe derivare da **“Schokoladencroissant”**, un dolce a forma di mezzaluna importato **da August Zang, ex militare dell'esercito imperiale austriaco**, quando aprì una pasticceria a Parigi. Se così fosse si potrebbe dare ragione alle regioni occitane e al nome chocolatine, ma la discussione resta aperta.

Per la Francia forse, non per noi. 

Dateci un mattonino di farina, burro, zucchero e cioccolato **e nessuno si farà male!**

Seriamente, come fare a resistere al classico saccottino sfogliato farcito con stecche di cioccolato fondente? 

Noi non abbiamo trovato risposta. 

##### Abbiamo provato a prepararli in camper?

**Follia!**

Mi ci vedete a improvvisare una planetaria con la ciotola riciclata da casa, **il gatto che salta colpendo granelli di farina come se fossero mosche**, il burro da stendere che resta appiccicato sulle dita, le dita che si appiccicano alla coda del cane che arriva scodinzolando perché fuori si sente solo.. ah era cioccolato non peli di rottweiler, pardon! 
Per non parlare delle pieghe dell’impasto, praticamente meno delicate delle acrobazie che a questo punto avremmo dovuto compiere per creare i fagottini sul piano di cottura grande quanto un tagliere e cuocerli. 

Cuocerli, giusto. In forno. **Quale forno?** Il van intero, che domande! Quello che si surriscalda quando siamo tutti e quattro a bordo e accendiamo il fornello del gas da 4 cm di diametro e preghiamo che il caffè venga su in fretta! Sto ancora sognando o siamo noi 4 pain au chocolat? 

{{< image src="https://res.cloudinary.com/ilgattodicitturin/image/upload/v1688827045/Articoli/Cibo/pain-au-chocolat-gatto_zf8ens.jpg" >}}

##### Scrivervi la ricetta?  

**Bugia**. L’avrei potuta copiare brutalmente da qualcuno che magari ha provato a cucinarli per davvero.
O che avrebbe potuto copiarla a sua volta, **che problema c’è!** Non credo che un pain au chocolat a questo punto possa rimanergli sullo stomaco!

Insomma. Noi al mattino abbiamo fame, quindi per la seconda colazione ben vengano le boulangerie-patisserie!

"Bonjour, vorrei un chocolatine o un pan au chocolate.. insomma.. 
mi dia quello che tanto se lo indico non si offende!"

**Bon appetit!**

Tu sei team chocolatine o croissant? 