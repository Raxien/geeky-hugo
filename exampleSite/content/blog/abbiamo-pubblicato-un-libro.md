---
title: 'Abbiamo pubblicato un libro!'
description: Vivere in camper senza spendere una fortuna è possibile? Scopri qui come!
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1657123237/Articoli/Blog/guida-al-risparmio_dnepgn.png
date: 2024-03-23T00:00:00+01:00
categories: ["Blog"]
type: featured   
draft: false
---

Se ci avessero detto che a marzo 2024 avremmo pubblicato un libro **non ci avremmo creduto.** 
O meglio, scrivere è sempre stato un sogno chiuso nel cassetto, e quando è arrivato il momento giusto per mettersi in gioco non abbiamo voluto tirarci indietro. 

Abbiamo pensato tanto a come impostare questo libro, a come soppesare le parole.

Poi ci siamo detti: questo metodo con noi ha funzionato, dobbiamo solo essere sinceri e mettiamo nero su bianco tutta la nostra esperienza. 
Da quel momento sono iniziati attimi di concentrazione da brivido, computer accesi a ogni ora del giorno, parole scritte su fogli volanti, frasi cancellate e riscritte da capo, tante tantissime ore di sonno mancate, capitoli letti e riletti sul sedile del passeggero mentre portavamo avanti tutti i nostri progetti e avanzavamo sulla strada.

Ci sono stati momenti in cui pensavamo di esserci imbarcati in un progetto più grande di noi, quasi impossibile da realizzare. 
Poi però quel file era lì, veniva voglia di aprirlo e crederci come non mai. 
E allora eccolo qui il nostro libro. 
**Firmato Vandipety.**

## Vivere e viaggiare in camper senza spendere una fortuna
Perché abbiamo scritto questo libro? 
Perché una delle domande che spesso ci vengono poste è: ma come fate a mantenere questo stile di vita? 
Abbiamo deciso allora di partire dall’inizio, da come risparmiavamo e gestivamo le nostre finanze a casa, trasformando poi il processo in base alle nuove entrate e uscite vivendo sul camper.
Al suo interno si trovano tutti i nostri consigli, alcuni esercizi da svolgere insieme, tutto il nostro metodo punto per punto, utili non solo a chi vuole vivere a bordo ma anche a chi pensa che per viaggiare serva possedere una fortuna. 

## Lo voglio!
Il nostro libro "Vivere e viaggiare in camper senza spendere una fortuna" si trova su Amazon sia in versione cartacea che in versione ebook e puoi acquistarlo {{<extLink "cliccando qui!" "https://www.amazon.it/dp/B0CW1FVQQT">}}