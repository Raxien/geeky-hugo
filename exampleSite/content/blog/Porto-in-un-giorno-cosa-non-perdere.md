---
title: 'Porto in un giorno: cosa non perdere'
description: "Siamo arrivati a Porto a bordo del nostro van e abbiamo girovagato un giorno per la città scoprendo tra i suoi vicoli la malinconia del fado portoghese" 
image: https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674761/Articoli/empanada/madrid/cordoba/IMG_2986_mpur3w.jpg
date: 2023-06-01T10:00:00+01:00
categories: [ "Camper", "Guida", "Itinerari"]
type: featured
draft: true 
---

Nel nostro viaggio in camper in [Portogallo](/blog/viaggio-portogallo-in-camper-itinerari) avevamo deciso di non tralasciare le "città grandi", ecco che quindi ci siamo avventurati non solo a Lisbona, ma anche a Porto. 
Purtroppo il clima non è stato un fedele compagno di viaggio e passeggiare per la città sotto al diluvio rischiando di inciampare sui ciottoli scivolosi ci ha resi un po’ tristi, ma ci ha permesso di comprendere appieno la malinconia e il fascino del *fado portoghese*. 
Bando alle ciance, parcheggiamo e ripercorriamo insieme le tappe per visitare Porto in un giorno.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674772/Articoli/empanada/madrid/cordoba/IMG_3019_ueuyqx.jpg">}}

##### Dove parcheggiare il camper a Porto

Per sostare in libera noi abbiamo approfittato di {{<extLink "questo" "https://youtube.com/shorts/GYjcTmBTlbQ?feature=share">}}parcheggio, dal quale il centro cittadino si raggiunge in una quarantina di minuti a piedi.
<!-- to do mettere maps parcheggio  -->
Se preferisci puoi invece sostare in un campeggio fuori città e muoverti facilmente con i mezzi. 

##### Porto: cosa vedere in 1 giorno 

- ***Il Quartiere della Ribeira***
Dal luogo in cui abbiamo parcheggiato ci siamo incamminati sotto al diluvio fino al ponte in ferro “Dom Luis I” sul fiume Douro, lasciandoci Vila Nova de Gaia alle spalle e raggiungendo la **Ribeira**. 
Una volta giunti nel quartiere più famoso di Porto siamo stati momentaneamente graziati dalla pioggia, il che ci ha permesso di ammirare le facciate colorate dei palazzi, delle botteghine e delle piazzette, inserite nei siti Patrimonio Unesco. 
Dalla Ribeira o da Vila Nova de Gaia puoi anche salire a bordo di uno dei barcos rabelos, le imbarcazioni con a bordo le botti utilizzate per trasportare il vino porto dalle cantine ai magazzini, e che permettono anche di fare un tour alternativo della città. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674772/Articoli/empanada/madrid/cordoba/IMG_3019_ueuyqx.jpg">}}

- ***La Chiesa di San Francesco***
Lasciandosi la Ribeira alle spalle ci siamo imbattuti nella Chiesa di San Francesco. Da fuori il suo aspetto richiama quello di altre costruzioni religiose ma l’interno è quasi tutto ricoperto d’oro. 
Siamo sinceri, non l’abbiamo voluta visitare appositamente: ci ha infastiditi un po’ l’idea che siano stati usati più di 100 kg d’oro per decorare una chiesa dedicata proprio a San Francesco.

- ***Palacio da Bolsa***
Affacciato sulla piazza adiacente alla Chiesa di San Francesco di trova il Palacio da Bolsa, nel quale si ritrovavano i rappresentanti delle nazioni estere per gli scambi commerciali. 

Lasciandoci questa zona della città alle spalle abbiamo percorso **Rua dos Mercadores**, una delle vie più antiche della città, e **Rua Das Flores**, una strada in stile barocco, per ritrovarci ai piedi della Torre dos Clerigos, il campanile barocco sul quale volendo si può salire per ammirare la città dall’alto.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674772/Articoli/empanada/madrid/cordoba/IMG_3019_ueuyqx.jpg">}}

##### Porto, ci hai fatto venir fame!
Dopo aver camminato 40 minuti per raggiungere la città e aver iniziato a perderci per le sue vie in salita, non potevamo non assaggiare un piatto tipico della città.
Il podio se lo contendono la trippa, il baccalà, che viene cucinato in ogni modo, e la franchesina, il toast più richiesto in città.
Noi abbiamo deciso di optare per un assaggio da street food, il pasteis de bacalhau: una crocchetta fritta di baccalà, patate e formaggio. 

Ma Porto non era famosa per l’omonimo vino? Ovvio che sì! Se ti vien voglia di fare uno o più assaggi ti basta attraversare il ponte e raggiungere Vila Nova de Gaia, il regno delle cantine della città. Ma erano le 15 di pomeriggio, dovevamo ancora visitare parecchie cose. Dove eravamo rimasti? 
Ah si! Con l’ombrello in una mano e briciole di frittura nell’altra, ci siamo diretti di fronte all’ingresso della libreria più famosa della città.

- ***La Libreria Lello e Irmao***
In questa libreria che pare abbia ispirato alcune scene del romanzo dedicato a Harry Potter si può ammirare una massiccia scala in legno a forma di ∞, che è stata ripresa dagli sceneggiatori del film e che viene presa d’assalto ogni giorno dai turisti che tentano di scattare fotografie nonostante i cartelli di divieto.
Se vuoi saltare la coda puoi prenotare {{<extLink "online qui" "https://youtube.com/shorts/GYjcTmBTlbQ?feature=share">}}. Il costo per entrare è di 5 €, che ti vengono scontati sull’acquisto di un libro. 
Noi abbiamo buttato un occhio solo alla facciata esterna, che comunque ha un suo fascino, dato che l'interno pullulava di turisti.
<!-- to do mettere link -->

- ***Il Mercado do Bolhão***
Il mercato coperto di Porto ha sede nell’omonimo quartiere, Bolhão. Avevamo appena fatto uno spuntino ma abbiamo comunque sfruttato l’occasione per fare due passi all’asciutto e chiudere gli ombrelli, ammirando le bancarelle piene di prodotti locali.

- ***Capela das Almas***
Questa piccola chiesetta attira l’attenzione per la sua facciata, totalmente decorata con piastrelle di ceramica bianche e blu che raffigurano le scene di vita dei santi. Gli interni sono decisamente meno affascinanti ma se il tuo cuore è stato rapito dai tipici azulejos portoghesi non puoi perderti un giro nella stazione di Sao Bento.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674772/Articoli/empanada/madrid/cordoba/IMG_3019_ueuyqx.jpg">}}

- ***La Stazione di São Bento***
Dall’esterno questa struttura non invoglia ad entrare, ma varcata la soglia gli occhi si perdono nella moltitudine di decorazioni: più di 20000 azulejos bianchi e blu riproducono la storia dei mezzi di trasporto in ordine cronologico fino alla comparsa del treno.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674772/Articoli/empanada/madrid/cordoba/IMG_3019_ueuyqx.jpg">}}

- ***La Cattedrale***
La cattedrale di Porto, anche chiamata Sè, permette dalla piazza antistante una vista bellissima sul fiume Douro e la Ribeira da un lato e sui tetti cittadini dall’altro. Per nostra fortuna aveva smesso di piovere e le luci del tramonto ci hanno regalato uno spettacolo bellissimo seppur malinconico e decadente al contempo (dicevamo, il Fado portoghese).
Se poi pensiamo che la colonna che si trova al centro della piazza, un tempo era usata come gogna per l’esposizione e la tortura dei condannati, malinconia portaci via. 


Il nostro tour di Porto animato da sentimenti contrastanti, anche perché in alcuni scorci la città sembra essere abitata da fantasmi, si è concluso proprio sul piazzale della Cattedrale, da dove abbiamo imboccato la lunghissima scala che ci ha condotti fino alla Ribeira e al Ponte, dal quale siamo tornati al camper.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1689674772/Articoli/empanada/madrid/cordoba/IMG_3019_ueuyqx.jpg">}}
Vuoi rivivere con noi queste avventure in città? Clicca qui. 

Ti aspettiamo nei commenti per sapere se anche tu hai visitato Porto e quali impressioni ti ha lasciato la città.


{{< youtube 7F-d2nCwfwU>}} 
<!-- to do mettere video porto -->

{{< blogFooter "PT" "1" "0">}}