---
title: "MAROCCO IN CAMPER CON CANE E GATTO: i documenti necessari"
description: Per entrare in Marocco in camper con cane e gatto al seguito quali documento servono? 
image: "https://res.cloudinary.com/ilgattodicitturin/image/upload/v1675350176/Articoli/FB86B4A6-AC14-4E0F-A866-C6E6A8566CB0_1_201_a_ymfl9w.heic"
date: 2023-01-15T10:00:00Z
categories: ["Marocco", "viaggio"]
type: regular
---
Entrare in Marocco in camper e con animali al seguito è totalmente fattibile, basta conoscere i documenti necessari. 
In questo articolo vi lasciamo la nostra esperienza sperando possa esservi di aiuto per velocizzare le pratiche e godervi il viaggio in totale serenità.

Noi siamo partiti da Algeciras direzione Tanger med.
Il prezzo del biglietto andata e ritorno per due persone e un van senza rimorchio è stato di 300 euro (biglietto open per un anno).
Se avessimo scelto Ceuta come destinazione avremmo pagato circa 40 euro in meno, ma i controlli alla dogana sono più lunghi e abbiamo preferito questa tratta per sbrigarli a bordo e velocizzare il tutto.

L’agenzia alla quale ci siamo rivolti è Gutierrez. Sono molto gentili, ti regalano una bottiglia di vino e un pacco di biscotti e ti permettono di lasciare in deposito il drone. 

L’orario del biglietto non è prenotabile. Ci sono circa 8 partenze al giorno e basta arrivare al’imbarco un’ora e mezza prima.
Al porto vengono effettuati i controlli del passaporto e rilasciati i biglietti ufficiali, con un documento da conservare per il ritorno. 
Sulla nave si effettua il controllo del passaporto e si consegna la fiche: un foglio sul quale dovete scrivere i vostri dati personali, la provenienza e la destinazione. 

![animali](https://res.cloudinary.com/ilgattodicitturin/image/upload/v1675350217/Articoli/AFF22D3C-765D-4B9D-A9B2-783ED94CE735_1_201_a_tpensm.heic)

Per quanto riguarda gli animali, i documenti necessari sono:-passaporto
-vaccinazione antirabbica
-titolazione che certifica gli anticorpi per la rabbia.

Per ottenere la titolazione è necessario fare un prelievo del sangue presso il vostro veterinario, il quale provvede ad inviare il campione in un laboratorio autorizzato. I risultati vengono inviati via mail.
Ricordatevi di far scrivere sul passaporto i dettagli dell’esame effettuato (noi non lo sapevamo e abbiamo passato un brutto quarto d’ora).

Con questi documenti è necessario effettuare una visita da un veterinario (noi siamo andati da Brulina, prenotando in anticipo) per ottenere un certificato di buona salute valido, che ci hanno detto essere valido per l’ingresso entro 24 ore (prezzo 30 euro ad animale).

Una volta rilasciato questo documento, dovrete recarvi al PIF nel porto. È un ufficio adibito (vi lasciamo qui le coordinate) al controllo di questi documenti dove vi rilasceranno un foglio da mostrare una volta arrivati in Marocco.
Vi riporto il nostro esempio:Ore 17 del venerdì abbiamo prenotato la visita
Ore 19 eravamo al PIF per la validazione dei documenti
Ore 9 del sabato eravamo al porto
Ore 10.30 imbarco 

La titolazione antirabbica è il documento più importante di tutti, che vi permetterà di poter rientrare in Europa con i vostri animali. Senza questo documento l’animale verrà sottoposto a quarantena. 

Non ci è chiaro se per il ritorno servirà una vaccinazione per echinococco, ci riserviamo di avere informazioni più precise per poter aggiornare questo articolo. 

Durante la traversata, che dura un paio di ore, gli animali possono rimanere in camper oppure essere portati sul pontile, a patto che rimangano nelle zone senza moquette. Noi, dato che bisognava anche aspettare per le pratiche doganali, abbiamo preferito lasciarli tranquilli a bordo del mezzo. 

In tutti i posti di blocco abbiamo mostrato i documenti, anche se ogni funzionario ci diceva di mostrarlo al controllo successivo.

Forse non vige una regola ufficiale? In ogni caso abbiamo preferito avere tutti i documenti in regola per non rischiare che i nostri animali potessero avere problemi. 
