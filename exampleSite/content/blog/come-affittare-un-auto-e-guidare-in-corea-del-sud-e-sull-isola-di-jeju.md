---
title: 'Come affittare un''auto e guidare in Corea del Sud (e sull''isola di Jeju)'
description: 'Scopri le Michi no Eki, aree di sosta gratuite per camper in Giappone. Servizi 24h, prodotti locali e un tuffo nel Giappone autentico. Viaggia on the road!'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1713007643/Articoli/Corea/regole-per-guidare-in-corea_gifxqd.jpg
date: 2025-05-17T7:00:00+01:00
categories: ["Viaggi in Corea"]
language: it
type: regular   
continent: Asia
country: Corea del Sud
---
Se stai pensando di esplorare la Corea del Sud in libertà, **noleggiare un’auto** può essere una scelta eccellente, soprattutto se vuoi visitare zone meno battute o l’isola di **Jeju**, dove i mezzi pubblici sono più limitati.  
Guidare in Corea è **più semplice di quanto sembri**, ma ci sono alcune cose da sapere per partire sereni. Ecco la nostra guida pratica, testata su strada! Anche se non abbiamo noleggiato un’automobile perché siamo arrivati in Corea del Sud guidando direttamente dall’Italia (eccoti il video qui se vuoi scoprire come è andata), abbiamo avuto a che fare con le regole del paese per quasi 6 mesi e vogliamo condividerti la nostra esperienza!

## Serve la patente internazionale

Per guidare legalmente in Corea del Sud (e per affittare un’auto), è obbligatoria la **patente internazionale** secondo la **Convenzione di Ginevra del 1949**. Ricorda che dovrai esibirla **insieme alla tua patente italiana**: una non vale senza l’altra!

{{< leggi-anche url="/blog/patente-internazionale-guida-completa-requisiti-costi" >}}

## Assicurazione auto: cosa devi sapere
Se noleggi un’auto, la copertura assicurativa base è sempre inclusa nel contratto e copre i danni a terzi e, in parte, i danni al veicolo noleggiato. Tuttavia, le coperture possono variare e spesso sono previste franchigie elevate per danni al veicolo o furto.Consiglio: chiedi sempre quali sono le esclusioni e valuta se integrare la polizza con una copertura “full coverage” per viaggiare più tranquilli.Se porti la tua auto in Corea, dovrai stipulare un’assicurazione locale (come abbiamo fatto noi alla dogana prima di entrare): la procedura è semplice ma fondamentale per ottenere la TDC (Temporary Import Certificate) e circolare legalmente. Le agenzie di assicurazione locali lavorano spesso con le dogane e ti aiuteranno a completare tutte le pratiche.

## Attenzione ai semafori e alla svolta a destra

In Corea **si può svoltare a destra anche con il semaforo rosso**, a meno che **non sia presente un cartello di divieto**.  
Quindi occhio: anche se il rosso è acceso, se il traffico lo permette e non ci sono segnali contrari, puoi procedere.

Un’altra particolarità: **alcuni semafori mostrano sia il verde che l’arancione lampeggiante contemporaneamente**, e poi... rimangono verdi. Niente panico! Non è un bug del sistema: è semplicemente il modo coreano di segnalare la precedenza ai pedoni o agli incroci.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1747536505/Articoli/Corea/in-corea-del-sud-puoi-sempre-svoltare-a-destra-anche-se-rosso_brdgpc.jpg" title="Se ti suonano, probabilmente ti sei dimenticato che puoi girare anche se è rosso." >}}

## I cartelli stradali sono molto simili ai nostri

Questa è una buona notizia: **la segnaletica è chiara, spesso con traduzione in inglese**, e i simboli sono quasi identici a quelli europei.  
Ti sentirai subito a tuo agio anche senza conoscere il coreano.

## Attenzione a:

### Autovelox ovunque  
I limiti di velocità sono spesso **bassi (50 km/h in città, 80-100 km/h sulle strade extraurbane)** e **rigorosamente controllati da autovelox fissi e mobili**.  
Molte auto rallentano bruscamente in prossimità dei radar, quindi guida con prudenza e presta molta attenzione alla segnaletica.

### Zone scuola  
Vicino alle scuole troverai segnaletica dedicata, **dossi rallentatori**, limiti anche a 30 km/h e spesso un cartello blu con una figura stilizzata.  
Rallenta sempre: il rispetto delle zone scolastiche è preso molto seriamente.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1747536505/Articoli/Corea/corea-del-sud-limiti-school-zone_dwogao.jpg" >}}

### Vetri oscurati  
Non stupirti se non vedi il conducente dell’auto accanto: **molte auto hanno i vetri completamente oscurati**, anche quelli anteriori.  
Non è maleducazione o stile da VIP: è la norma!

## Parcheggi: comodi ma quasi sempre a pagamento
Sia in città che nelle zone turistiche, **tanti parcheggi sono ben segnalati**, ordinati e sicuri, ma **a pagamento**.  
Si paga facilmente con carte, contanti o app (a volte solo in coreano). 

## Autostrade: Telepass o contanti
Le autostrade coreane sono **moderne e ben mantenute**.  
Puoi pagare il pedaggio in due modi:

- **Con il sistema Hi-Pass (Telepass coreano)**, se l’auto a noleggio ne è dotata.
- **In contanti** ai classici **gabbiottini** (sì, ci sono ancora!). In tal caso chiedi aiuto agli addetti suonando l’apposito pulsante: sono molto gentili e arriveranno subito ad aiutarti. 

{{< youtube2 "Mfqutlnf3-A" >}}

## E sull’isola di Jeju?

Guidare a Jeju è **ancora più rilassante**: le strade sono meno trafficate, i paesaggi sono stupendi e si parcheggia più facilmente.  
Anche qui vale tutto quanto sopra: patente internazionale, svolta a destra, autovelox e attenzione ai pedoni.  
Se però vuoi goderti al meglio l’isola, le sue spiagge e i vulcani, allora spostati con l’auto è la scelta migliore. 

## Consigli finali

- Quando affitti un’auto, specifica **se desideri il navigatore in inglese**.
- I coreani usano **l’app Naver Map o KakaoMap** (Google Maps non funzionerà da nessuna parte).
- Se ti perdi, **non esitare a chiedere aiuto**: la gentilezza coreana è sempre una sicurezza!

Vuoi scoprire le app da avere per viaggiare in Corea senza problemi? [Clicca qui!](/blog/corea-del-sud-le-app-da-avere-per-viaggiare-senza-problemi) 

Hai altri dubbi o domande? **Scrivici, sarà un piacere risponderti!**