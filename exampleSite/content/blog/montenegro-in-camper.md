---
title: 'Montenegro in camper: itinerario di 7 giorni'
description: "Itinerario di viaggio alla scoperta del Montenegro, tra spiagge affacciate sul fiordo e percorsi escursionistici in bellissimi parchi nazionali"
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1689874010/Articoli/Blog/torta-leonardo_xx95ou.jpg
date: 2023-12-09T08:00:00.000
categories: ["Europa", "Itinerari", "Balcani", "Camper"]
country: Montenegro
type: featured
draft: true
---
Il Montenegro, piccolo paese incastonato nella regione dei Balcani, offre mete per ogni esigenze: dalle spiagge affacciate sul fiordo di Cattaro ai percorsi escursionistici che si diramano nei parchi nazionali, diventa un paese accattivante da visitare in ogni stagione.
Noi abbiamo deciso di visitare il Montenegro in autunno a bordo del nostro van, sia per godere di un clima ancora mite (sarà stato davvero così clemente?) ma senza folla di turisti riversata nei paesini lungo la costa, sia per poter passeggiare nei boschi e sulle montagne immersi nei colori del foliage. 
Così, dopo aver visitato la [Bosnia ed Erzegovina](/blog/)abbiamo attraversato la dogana via terra per entrare nel Montenegro, paese su cui avevamo grandi aspettative. 


##### Informazioni utili
Partiamo subito con le informazioni utili **per entrare nel paese via terra e per visitare il Montenegro**.

###### Dogana
Arrivando dalla [Bosnia ed Erzegovina](/blog/bosnia-e-erzegovina-in-camper) abbiamo attraversato la dogana di Sitnica: posto di blocco semplice e veloce, posto a metà strada sulla sommità di un passo di montagna, tra Trebigne e Castelnuovo. Tempo impiegato (in bassa stagione): 4 minuti, giusti giusti per esibire semplicemente la carta d'identità e il libretto del van.

###### Assicurazione del mezzo
I veicoli immatricolati in Italia possono entrare e circolare senza carta verde poiché la polizza di assicurazione comprende l’estensione della garanzia in Montenegro.

###### Assicurazione sanitaria
Come sempre noi ci siamo affidati a **{{< extLink "Genki" "https://genki.world/?with=vandipety" >}}** per la nostra assicurazione che ha coperto tutto il nostro viaggio nei [Balcani](/categories/balcani/).

###### Moneta locale
La moneta locale è l'Euro e ovunque viene accettata la carta di credito, quindi non abbiate timore di dover andare a cambiare soldi o prelevare e pagare commissioni. 

###### Lingua parlata
In Montenegro si parla il Serbo-croato. Pochi parlano in inglese ma solitamente tutti provano in qualche modo ad aiutare i turisti. 
Se proprio hai timore di non riuscire in nessun modo a comunicare puoi scaricare Google Translate ([e queste altre app](/blog/camper-le-applicazioni-da-avere-per-viaggiare)) per evitare attimi di panico. 

###### Internet
Ci sono varie offerte di SIM locali che permettono di avere molti giga per 7, 15 o 30 giorni. Noi abbiamo acquistato una sim dell'operatore M-Tel che ci ha garantito 400 giga, 500 minuti e 500 sms per 7 giorni a 10 euro. 
Ricordati di disattivare il roaming perché in questo paese il tuo piano italiano non funzionerebbe.

###### Strade
In Montenegro ci sono 4 strade **cosiddette panoramiche** che attraversano il paese in lungo e in largo e ognuna di esse ha ulteriori diramazioni. Alcuni tratti, come la Kotor Serpentine (ne parliamo più avanti) sono davvero molto suggestivi, ma essendo strade spesso strette e con curve a gomito o pendenze abbastanza rigide occorre sempre guidare con molta prudenza. 
L'unico tratto che abbiamo percorso a pagamento è stato il tunnel per raggiungere il lago di Scutari (5 euro) dalla costa.

{{< youtube nmMNKAGXFo4 >}}
_Riflettiamo sul perché bisogna andare in Montenegro._

##### Itinerario di 7 giorni
Il nostro itinerario ci ha visti partire dalla costa al confine con la Bosnia ed Erzegovina, fino ad arrivare alla dogana **dalla quale siamo entrati in Kosovo** ([paese che abbiamo amato](/blog/viaggio-kosovo-in-camper-itinerari)).

{{< underline "Giorno 1" >}}: Ingresso nel paese e circumnavigazione di una parte del fiordo fino a Kotor.

La prima tappa che abbiamo raggiunto è stata la cittadina di ***Castelnuovo***, che purtroppo non ci ha entusiasmati, complici i numerosi palazzoni grigi e il maltempo.
Abbiamo quindi deciso di raggiungere direttamente Cattaro. 
Lungo il percorso merita uno sguardo **Perasto**, un piccolo borgo dal quale si possono ammirare ed eventualmente raggiungere via battello l’Isola di San Giorgio e la vicina isoletta dove si trova il Santuario della Madonna dello Scalpello, conosciuta anche come Nostra Signora delle Rocce.

{{< underline "Giorno 2" >}}: Cattaro, "Kotor Serpentine", Cettigne e San Lorenzo 

**Cattaro** è un borgo medievale inserito nei luoghi Patrimonio dell’Umanità UNESCO. Circondato da torri e mura fortificate, che conducono in cima al punto panoramico dove si trova il Castello di San Giovanni, si affaccia direttamente su quello che viene considerato il fiordo più a sud d'Europa. 

Nel centro storico di Cattaro, una volta varcata la porta d'ingresso si possono ammirare la cattedrale, la chiesa ortodossa di San Luca, la torre dell’orologio e la passeggiata lungo le mura, dalle quali si può notare anche un via vai di navi da crociera.

Visitato il borgo di prima mattina, abbiamo deciso di avventurarci lungo la "**Kotor Serpentine**", una serie di 50 tornanti e 100 curve che porta direttamente in cima verso il **Parco Nazionale di Lovcen**. 
La strada è molto stretta e ripida, con curve cieche che possono essere pericolose, motivo per cui vi consigliamo di guidare con prudenza. 
Gli scorci però, in prossimità di alcuni spiazzi più larghi, sono a dir poco meravigliosi e permettono di ammirare la baia a 360 gradi. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}

Per via del forte maltempo abbiamo deciso di non pagare il biglietto d'ingresso per il parco di Lovcen, dove volendo si può visitare il famoso Mausoleo Njegos, dato che non avremmo potuto godere delle meraviglie naturali del luogo immerso purtroppo nella nebbia. 

Abbiamo così virato verso **Cettinje**, l’antica capitale del Montenegro, un piccolo borgo in cui si possono ammirare numerose vecchie abitazioni delle antiche ambasciate estere e un monastero ortodosso risalente al 1484.

Da qui, dato che continuava a diluviare, abbiamo deciso di spostarci nuovamente lungo la costa parcheggiando nei pressi di Santo Stefano, percorrendo una strada in salita che ci ha condotti però in luogo davvero panoramico. Peccato non aver potuto ammirare il tramonto da qui. 

{{< underline "Giorno 3" >}}: Santo Stefano, Budva, lago di Scutari, Podgorica

**Sveti Stefan** rappresenta un luogo da cartolina ed è caratterizzata da una piccola lingua di terra che collega la terraferma con un isolotto, oggi purtroppo proprietà privata dell’Aman Resort, una struttura impressionante con persiane bianche sempre tutte chiuse e un po' impressionanti. 
Si può comunque camminare lungo la costa da dove si possono ammirare molti scorci interessanti e volendo mettere mano al portafogli per usufruire dei servizi delle spiagge private. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}

Da qui ci siamo spostati alla vicina **Budva**, il cui centro storico racchiuso fra le mura è un dedalo di viuzze con negozi di artigiani, di souvenir, ristoranti e pub. 
Interessante è la statua della ballerina rivolta verso il suo amato pescatore che non tornerà dal mare. Si trova lungo la baia, fate solo molta attenzione alle onde che potrebbero impedirvi come è successo a noi di arrivarci vicino. 

Da Budva abbiamo tagliato verso l'entroterra del paese in direzione del lago di Scutari, uno dei bacini pi grandi dei Balcani, conteso per meno della metà con l'Albania. 
La strada per arrivarci può essere noiosa all'inizio mentre in prossimità del lago, dopo aver attraversato il tunnel a pagamento, ci si ritrova a guidare paralleli alla vecchia rotaia che conduceva i treni da Belgrado a Bar. 

Dopo un breve pit stop lungo le sponde del lago ci siamo diretti per la notte nella capitale Podgorica, approfittando di un grande supermercato per fare la spesa e cercare una lava e asciuga (Impresa ardua, dopo 5 negozi di solo lavaggio a secco siamo riusciti a trovarla!).

{{< underline "Giorno 4" >}}: Podgorica, Monastero di Ostrog

**Podgorica** purtroppo non è una capitale che offre molto da vedere. 
Gli unici punti di interesse sono la Chiesa Ortodossa, i cui interni sono davvero degni di nota, la vecchia torre dell'orologio risalente al 1600, il ponte vecchio e il ponte Millennium Bridge.

Dato il maltempo abbiamo deciso di spostarci nel pomeriggio al cospetto del monastero di Ostrog, uno dei luoghi più famosi del Montenegro. 

{{< underline "Giorno 5" >}}: Monastero di Ostrog, Zabljak

Incastonato in una parete rocciosa, il **Monastero di Ostrog** è il luogo di culto più visitato di tutto il Paese: ogni anno migliaia di pellegrini arrivano in automobile o pullman a rendere omaggio a San Basilio, le cui reliquie sono qui conservate e pare abbiano contribuito a numerosi miracoli. 

La strada per arrivarci è decisamente stretta e in salita oltre a essere percorsa da numerosi pullman e il parcheggio e l’ingresso al monastero sono gratuiti.
Noi l'abbiamo visitato al mattino presto, dopo una notte quasi insonne perché molte persone ubriache pensavano che fossimo un taxi e continuavano a bussare sulla portiera. L'atmosfera secondo noi è un po' rovinata dalle numerose macchinette che dispensano bevande e cibo mono porzione, con il risultato che il piazzale si trasforma più in un luogo da picnic che di culto. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}

Avendolo visitato in poco tempo abbiamo deciso di spostarci verso Zabljak, borgo di montagna che da accesso al Parco Nazionale del Durmitor, percorrendo un tratto di strada davvero meraviglioso. 

{{< underline "Giorno 6" >}}: Parco nazionale del Durmitor e Ponte Tara

Il Parco Nazionale del Durmitor è un luogo davvero mozzafiato, che vi consigliamo di visitare nel vostro viaggio in Montenegro. 
Il ticket per accedervi è di 2 euro per il parcheggio e di 5 euro a testa per il giornaliero, mentre se prevedete di rimanere più giorni (noi non abbiamo potuto dato il maltempo che si prestava ad arrivare e che avrebbe reso difficili le nostre escursioni con il van e gli animali) conviene acquistare il ticket annuale che si trova anche online (13 euro).
Dal paesino di Zabljak abbiamo raggiunto in una decina di minuti di strada il parcheggio in prossimità del Lago Nero (Crno Jezero), dove abbiamo trovato il botteghino per poter pagare il ticket al ranger di turno. Da qui inizia un percorso a piedi in mezzo al bosco molto suggestivo, che conduce direttamente alla sponda del lago. 
Potete prendere in considerazione di passeggiarvi attorno come abbiamo fatto noi oppure di imboccare dei trail più impegnativi che richiedono una giornata intera di cammino.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}

Avendo solo una giornata di sole a disposizione abbiamo preferito proseguire lungo la P1, una delle strade panoramiche, avventurarci un po' in cima per una pausa pranzo immersi nella natura, e poi dirigerci al Durdevica Tara Bridge, un magnifico ponte ad arco in cemento contornato dalla vallata. 
Il ponte è stato abbattuto dagli stessi costruttori durante la Seconda Guerra Mondiale per bloccare l'avanzata nazista, ma oggi si può percorrere a piedi o in auto o "volargli" vicino tramite la zipline. Temerari, fatevi avanti!

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}

{{< underline "Giorno 7" >}}: Mojkovac e uscita dal paese 

Il paese di **Mojkovac** ci è oggi noto solo grazie al fatto che l'abbiamo sfruttato come tappa a metà strada per raggiungere la frontiera dalla quale siamo entrati in Kosovo. 
Degni di nota sono il monumento ai caduti, la chiesa ortodossa e un vecchio hotel dall’architettura niente male. 
Di questa zona del paese ricorderemo però le strade, alcune fra le più belle e panoramiche che abbiamo mai percorso. 

 {{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}


Speriamo che questo itinerario vi sia stato di aiuto e di ispirazione e se avete curiosità o domande vi aspettiamo nei commenti!
Per tutti gli altri itinerari relativi ai Balcani vi rimandiamo alla sezione apposita, mentre se volete rivivere le nostre avventure un po' dal vivo sul canale Youtube trovate i video dedicati al Montenegro. 

**Tappe**: come sempre al fondo dei nostri articoli di trova la mappa con tutti i puntalini relativi ai luoghi di interesse e ai posti in libera dove siamo riusciti a dormire, tenendo conto che abbiamo pernottato con un mezzo 5.40 fuori stagione e non assicurando la validità dei luoghi per sempre. 
{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689094780/Articoli/Blog/crossaint-pistacchio_cnlplk.jpg" >}}

{{< youtube RsTGZQ0ZxDI >}}
