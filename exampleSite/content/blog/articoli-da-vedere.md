---
title: 'Vivere in van: non ce la farete mai!'
description: "La storia di quando invece noi abbiamo capito che questa strada era la migliore che avremmo potuto percorrere."
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689874010/Articoli/Viaggio/mappamondo-nave_enr0m1.jpg
date: 2023-07-22T08:00:00.000
categories: ["Blog"]
type: featured
draft: true
---
Articoli:
- Torta Leonardo ✅
- Matrimonio in un mese - RILEGGERE! 
- Creabest
- Omnia
- Pian mune
- Fly ranch
- Piantando
- Torino
- Lavori al van
- Saluzzo
- Dozza
- Cesenatico
- Chioggia
- Monge
- Ewts 
- Omnia


- Torta Leonardo
In un matrimonio “omnia vincit amor” ma il giorno delle nozze si sa che anche il dolce “vince su tutto”.
Parliamoci chiaro, se si conclude il pasto con un dolce che non merita si rimane letteralmente con l’amaro in bocca.
Quasi che forse era meglio passare direttamente al caffè.
È per questo motivo che abbiamo deciso che il dolce quel giorno doveva essere “da ricordare”, nonostante il nostro matrimonio sia stato quasi una semplice festa per far conoscere le famiglie e riunire attorno a noi gli amici del cuore prima di ripartire.
Doveva essere un dolce che avrebbe lasciato tutti con il sorriso stampato sulle labbra.

Quando abbiamo contattato Marco della Pasticceria Luciano di Barge ci siamo detti che se la sua gentilezza al telefono era anche solo lontanamente paragonabile alla bontà che avremmo ritrovato nel dolce, avevamo fatto la scelta giusta.
La conferma ci è arrivata quando ci siamo recati in negozio e abbiamo conosciuto di persona tutto il team, quando ci siamo seduti a tavola e abbiamo assaggiato i loro prodotti e ci siamo letteralmente commossi di fronte alla focaccia farcita e ai baci di dama che si scioglievano in bocca, quando abbiamo portato a bordo del van la porzione della torta che avevamo scelto per il nostro giorno. 

La torta Leonardo è un soffice pan di Spagna cacao e nocciole, farcito con crema chantilly e lamponi freschi, il tutto ricoperto con scaglie di cioccolato gianduia e granella di nocciole.

Ma questa è una descrizione davvero troppo riduttiva. 
Vi cito la mission di Marco e del suo team, che trovate sul loro sito web, dal quale potete anche ordinare qualche prodotto se vi è difficile raggiungere le nostre amate colline piemontesi. 
“Non si può e non si deve piacere a tutti; ma a coloro cui siamo nel cuore e a coloro che amano i nostri prodotti vogliamo lasciare il segno, 
facendo vivere un esperienza unica e indimenticabile .
Se assaggi capisci, se assaggi dici WOW!”

Ecco, noi abbiamo davvero detto quel Wow, oltre al sì lo voglio, voglio questa torta il giorno del mio matrimonio.

In ogni cucchiaiata ci siamo immaginati le mani attente di chi sa fare il proprio lavoro con amore, di chi ha montato le uova con tanta cura quasi da poterci scrivere con quel composto, di chi ha scelto nocciole e cacao di qualità, di chi ha controllato che la panna fosse ben fredda, di chi ha inciso con cura la bacca di vaniglia, di chi ha amalgamato con attenzione i lamponi del territorio e composto poi gli strati, aggiungendo un pizzico di gioia in ogni passaggio. 

In ogni cucchiaiata abbiamo fatto attenzione a non far cascare le scaglie di cioccolato gianduia e la granella di nocciola, che in questa torta non sono solo di decoro ma danno davvero quel tocco in più.
Quando abbiamo chiesto a Marco la ricetta, ci ha svelato che contiene un ingrediente segreto. Non vogliamo saperlo, perché suona come un tocco di magia che ha reso non solo quella fetta di prova ma tutta la nostra torta davvero speciale.

Vedere i nostri familiari e amici mettersi in fila per chiedere il bis, sussurrare quanto delicata fosse la crema, lasciare i piatti senza briciola alcuna è stata la conferma di aver scelto con cura un dettaglio che fa la differenza. 

La torta Leonardo è stata la ciliegina sulla torta (o dovremmo dire il lampone sulla torta in questo caso?) di un pranzo semplice ma pensato con amore. 

Non abbiamo scelto torte a piani, strati di zucchero colorato, cucchiaiate di panna stucchevole. 
Abbiamo scelto una torta semplice, nata per un battesimo, realizzata per caso e vincente per forza.
Un caso nel caos. Come piace a noi.
Nella Pasticceria Luciano siamo tornati il mattino dopo il nostro matrimonio, per ringraziare di persona chi ha contribuito a rendere felici noi e i nostri invitati. Siamo tornati per far felici anche le nostre papille gustative. Purtroppo ora saremo sempre un pochino più distanti, ma se doveste recarvi a Barge non esitate a mandarci una fotografia con la bocca piena e lo sguardo che dice “WOW”.
Grazie Marco, Grazie al tuo team, grazie alla torta Leonardo. 


- CREABEST 

Quando abbiamo acquistato il nostro Roadcar 540 immaginavamo di utilizzarlo solo per le vacanze estive e per fuggire ogni weekend possibile anche solo a pochi km da Torino per vivere circondati dal verde delle colline e delle montagne piemontesi, motivo per cui un paio di batterie a gel ci sembravano più che sufficienti per le nostre necessità energetiche. 
A bordo ci ritrovavamo a dover caricare solo il frigorifero a compressore e due cellulari. 
Nel momento in cui però il van è diventato a tutti gli effetti la nostra casa ci siamo resi conto che la capacità energetica che avevamo a bordo non era così ottimale: ogni giorno o quasi ci ritrovavamo a dover caricare non solo il frigorifero, che seppur di ridotte dimensioni ha un assorbimento comunque importante, ma anche due computer e una macchina fotografica e se mancava il sole per un giorno intero potevamo esser certi di andare a dormire con una minacciosa spia arancione e sperare di non svegliarci con le batterie scariche. Più di una volta ci è successo di svegliarci alle 6 del mattino e accendere subito il motore per evitare di non riuscire a ripartire. 
Per chi non ci conoscesse e si stesse chiedendo perché non ci siamo appoggiati alle colonnine dei campeggi in queste situazioni risponderemo semplicemente per scelta personale ed economica. 
Detto ciò, quando ci si è presentata l’occasione di poter collaborare con un’azienda tedesca, la Creabest, produttrice di batterie per camper al litio non ci siamo tirati indietro. 
La batteria che ci offrivano, una LiFePO4 12V 200AH, avrebbe sostituito degnamente le nostre due batterie al gel da 95 AH, donandoci notevoli benefici. 

Non vi scriveremo un articolo tecnico sui componenti delle batterie né vi faremo una lezione di fisica perché non siamo minimamente le persone adatte. 
Vogliamo però raccontarvi quali sono i punti che ci hanno convinti una volta per tutte ad installare una batteria al litio. 

- TEMPO DI VITA PIù LUNGO: garantiti 3000 cicli profondi 
- PESO LEGGERO: il peso è 1/3 della batteria al piombo a paragone di stesse capacità
- RESISTENZA ALLE ALTE TEMPERATURE: Il valore di picco del riscaldamento elettrico al litio ferro fosfato può raggiungere i 350°C-500°C, mentre il manganato di litio e l'acido di cobalto Il litio è solo di circa 200°C, con un'ampia gamma di temperature di esercizio (-20°C--75°C). CONTROLLO BMS Il sistema di gestione della batteria monitora e si adatta alle condizioni della batteria per massimizzare le prestazioni e la sicurezza. ALTA SICUREZZA Il legame P-O nel cristallo di litio ferro fosfato è stabile e difficile da decomporre. Anche ad alta temperatura o sovraccarico, non collasserà e non genererà calore come l'ossido di cobalto di litio o formerà forti sostanze ossidanti, quindi ha una buona sicurezza.
- APPLICAZIONE SU CELLULARE: permette i tempo reale di monitorare lo stato della batteria con affidabilità 
- TEMPI DI CARICA RIDOTTI

- Controllo BMS
- Quando la tensione e la corrente sono anormali, il BMS spegnerà la batteria.

- Sistema di allarme della batteria
- Prima che il BMS abbia effetto, l'APP emette un allarme.


- Nessun effetto memoria
- La capacità della batteria non cambierà a causa del numero di utilizzi.

- Maggiore sicurezza
- Il materiale chimico LiFePO4 è stabile. Più sicuro delle batterie a liquido.

- Prestazioni ad alta temperatura
- Anche in un ambiente ad alta temperatura(+55℃), le prestazioni sono eccellenti.



- Più rispettoso dell'ambiente
- Non contiene metalli pesanti, atossico e non inquinante
- PROTEZIONE AMBIENTALE Le batterie al litio ferro fosfato sono generalmente considerate prive di metalli pesanti e metalli rari (la batteria al nichelidrogeno richiede metalli rari), non tossiche (certificazione SGS), prive di inquinamento e conformi alle normative RoHS europee ed è un assoluto verde batteria. CICLO DI VITA LUNGO Con una profondità di scarica dell'80%, il numero di cicli supera i 3,000 e viene fornita una garanzia di 2 ann


- Matrimonio in un mese

Conoscete qualcuno che abbia organizzato il proprio matrimonio in un mese e ne sia uscito con un sorriso vincente più che con un favola fra le mani? 
Ecco, benvenuti in un’altra delle nostre follie!
Se ripenso a quando avevo 10 anni e su una vecchia agenda della Cassa di Risparmio scrivevo quasi un tema da maturità su come si sarebbe svolto il “mio” giorno, con tanto di dettagli sull’abito da principessa, mi viene proprio da sorridere in modo beffardo. 
Cenerentola ha vinto in tante altre occasioni e nella stanzetta di tante altre bambine. 
Nella nostra storia hanno vinto una donna e un uomo che hanno creduto in un “giorno tutto loro”, che hanno scelto i dettagli senza pensare a voler apparire ma volendo essere se stessi. 
Mancavamo in famiglia da troppo tempo per permetterci di essere poco autentici, mancavamo in Italia da troppo tempo per non sederci a tavola con gli invitati e gustare qualche piatto semplice del nostro territorio, mancavamo da troppo tempo per dedicarci a troppe persone e perderci i dettagli di un momento di condivisione importante.

Ma facciamo un salto indietro di qualche mese per riuscire a capire come una serie di mirabolanti incastri abbia reso quelle 24 ore uniche e irripetibili.

Era il 31 dicembre 2022 quando, forse per un colpo di sole improvviso o per una sindrome di Stendhal di fronte all’Alcazar di Siviglia, Paolo mi chiedeva sorridendo di sposarlo. 
Ci ho messo un secondo a capire che quei due occhi nocciola che ho di fronte ogni giorno da un po’ di tempo ormai erano davvero sinceri, due secondi a sorridere, tre secondi a rispondere senza dubbio alcuno di sì. 

Paolo ed io siamo così, lanciamo idee e progetti per aria e poi lasciamo che le cose accadano. 
È per questo motivo che nei mesi a seguire su questo bizzarro progetto ne abbiamo solo riso su, con il naso sporco di farina e la bocca piena di pezzetti di cioccolato. 

Era il 18 maggio 2023 quando, affacciati sulla costa mediterranea del Marocco, osservando le nostre radici da lontano sotto a un diluvio magnanimo, abbiamo deciso di contattare il Comune di Torino per sposarci un paio di mesi dopo, periodo in cui saremmo passati sicuramente da casa.
La risposta da parte degli uffici è stata celere quanto negativa: il tempo a disposizione non sarebbe stato sufficiente. 

Ah il tempo, quel compare che abbiamo imparato a gestire in tutt’altro modo da quando siamo partiti. Che nemico beffardo.
Dopo un quarto d’ora di disappunto e silenzio e di millemila cose imparate sul web sulla burocrazia necessaria per organizzare le nozze, abbiamo deciso di tentare una via secondaria: richiedere le pubblicazioni a Torino, nostro comune di residenza, e sposarci in un altro comune. 
Quale? Bella domanda.
Tempo a disposizione? Impossibile saperlo.
A quel punto l’unica mail che è arrivata in risposta citava le seguenti parole: “inutile chiamare o scrivere per solleciti, quando la vostra richiesta sarà presa in carico verrete contattati”.
Succedeva di nuovo. Avevamo appena lanciato in aria un progetto e le cose sarebbero andate come dovevano andare. 
Per questo motivo non abbiamo avvisato nessuno della nostra scelta e abbiamo continuato a vivere alla giornata senza organizzare nulla, lasciando che il tempo passasse e facendocelo il più possibile amico. 
Abbiamo quindi preso un traghetto, siamo tornati nel nostro continente, abbiamo attraversato la Spagna inseguendo la rotta del Don Quijote e siamo arrivati nella nostra amata Francia. 
Sposarsi non avrebbe cambiato nulla fra di noi, ma ci avrebbe aiutati a sentirci più tutelato in caso di necessità vivendo sempre “soli” in mezzo al mondo.

Era il 22 luglio 2023 quando, mentre inoltravo la mail per la richiesta del rinnovo della carta di identità e fuori diluviava dopo giorni di calura insopportabile, è arrivata una strana risposta che ci convocava nel comune di Torino il 27 luglio per ufficializzare le pubblicazioni di Matrimonio. 
Bene, eravamo oltralpe, avevamo davanti al naso un pain au chocolat e le lacrime sgorgavano a ritmo della pioggia. Alla stessa velocità abbiamo impostato le dita delle mani. Urgeva chiamare i nostri genitori per dar loro la notizia e trovare qualcuno da delegare in comune, rispondere alla mail e avvisare che avremmo delegato qualcuno, trovare un comune che avesse una data disponibile, stabilire gli invitati e capire dove raggrupparli per vivere un momento unico nel nostro stile.
A fine serata avevamo stabilito quasi tutto, contro ogni aspettativa. 

Il giorno dopo mentre passeggiavo con Sakè ho raccolto qualche fiore di campo e ho creato un piccolo bouquet, Paolo ed io ci siamo abbracciati di fronte al van circondato dalle Alpi. Olimpia scodinzolava, Sakè mangiucchiava crocchette (che novità!) e noi eravamo semplicemente felici. 

Siamo tornati in Italia a inizio agosto, vivendoci ogni minuto che quel tempo beffardo ci metteva a disposizione. 
I giorni passavano e noi spuntavamo le cose da organizzare.
Quando siamo arrivati a Saluzzo mi aspettava un abito ordinato online, che con somma gioia era di due taglie sbagliate. 
Grazie alla tecnologia, ai resi disponibili e alla consegna express, mentre armeggiavamo per coibentare il van e sistemare tutto ciò che i mesi di vita tra Europa e Africa avevano messo a dura prova a bordo, un altro vestito è arrivato a casa e questa volta era proprio l’abito perfetto: un corpetto leggermente lavorato e una gonna lunga fino a terra per un insieme semplice ma luminoso, che mi avrebbe permesso di sentirmi non tanto una principessa, quanto me stessa. 

In quei giorni abbiamo avuto modo di riabbracciare familiari ed amici, conoscere la titolare del rifugio di montagna in cui avremmo accolto una trentina di invitati per una cerimonia intima, assaggiare il dolce che avrebbe deliziato tutti, trovare il giusto progetto solidale che desse un senso alle nostre bomboniere e ordinare un semplice bouquet che non mi facesse starnutire.
Dei tavoli in legno addobbati con fiori di campo e dei piatti cucinati con amore dallo splendido staff di Pian Munè, della Torta Leonardo con cioccolato e lamponi e delle bomboniere ve ne parlerò in articoli dedicati qui sul nostro sito, perché ogni dettaglio che ha reso il nostro giorno unico per davvero merita un racconto speciale. 

Era il 25 agosto quando ci parcheggiavamo nel cortile di casa dei genitori di Paolo, pulivamo a fondo il van che mi avrebbe condotta in comune e che ci avrebbe fatto da casa la prima notte di matrimonio. 
Ricordo ogni istante con gioia, con un’emozione che mi porterò nel cuore per sempre. 

Vi condivido un’estratto di ciò che avevo scritto per i nostri invitati: 

C’è una frase di Tiziano Terzani che ci sembra riesca a riassumere ciò che viviamo sulla pelle ogni giorno: “Vivete una vita in cui potete riconoscervi”.
Ecco, ci piace immaginare di esserci riconosciuti in chi ci ha messi al mondo, in chi è cresciuto al nostro fianco, in chi ha visto i nostri primi sorrisi, in chi ha incrociato il nostro cammino, in chi è arrivato giorno dopo giorno e non se ne è più andato, in chi è solo passato e ha comunque lasciato il segno. 
Ci piace immaginare di riconoscerci nel profumo di un fiore, nel battito d’ali di una farfalla, nel sapore di un piatto semplice cucinato con amore, nel ritmo di una canzone, nell’immensità di un orizzonte, nell’eco di un’onda che viene e che va. 
Ci piace immaginare di riconoscerci in un’ombra, di sfuggita. In un’orma rimasta appena calcata sulla sabbia umida. In un volto silenzioso intravisto appena in mezzo a una folla rumorosa.
Ci piace immaginare di poter riconoscere in noi, un domani, il segno di questo mondo di cui ci sentiamo complici. 
Ci piace l’idea di poterci riconoscere in una vita che può sembrare strana, diversa, ma che per noi è realtà. 
Ci fa sorridere il pensiero di poterci riconoscere in gesti scontati: passarsi un paio di calzini quando in casa fa freddo,  avvisarsi quando inizia a piovere, indicarsi ciò che ai nostri occhi merita di essere osservato. 
Ci piace immaginare di poterci riconoscere in una risata che esce dal cuore, nell’accenno di un sorriso, in uno sguardo di complicità.”

Ecco, Paolo ed io ci siamo davvero riconosciuti in quel giorno, così semplice ma così speciale. Un 26 agosto in cui ci hanno fatto compagnia tutti i climi possibili transitando dalla città alla montagna, come se ogni angolo di mondo fosse al nostro fianco anche quel giorno. 
Ci siamo riconosciuti nei sorrisi, nella caduta dallo scivolo, nelle lacrime di commozione, nella polentata a fine giornata, nel giocare a carcassonne con chi è rimasto con noi fino alla fine, nel caffè a bordo il mattino seguente, immaginando arcobaleni di possibilità avvolti nella nebbia. 
E siamo pronti a riconoscerci in una vita che ci stiamo costruendo su misura, giorno dopo giorno, chilometro dopo chilometro, in una quotidianità che è tutta nostra ma nella quale riusciamo a esprimerci con gioia, in un lavoro che ci stiamo inventando ma che speriamo ci porti a collezionare grandi soddisfazioni. 
