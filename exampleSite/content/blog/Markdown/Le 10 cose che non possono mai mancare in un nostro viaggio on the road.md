# Le 10 cose che non possono mai mancare in un nostro viaggio on the road

*Durante le nostre avventure abbiamo pian piano imparato a capire quali fossero gli oggetti fondamentali da avere appresso, ovviamente ad uso umano e animale.*

Abbiamo creato un elenco di 10 cose che speriamo possa aiutarvi organizzando i vostri viaggi a più zampe e on the road.

* **Acqua**: una borraccia nel nostro zainetto non manca mai, insieme a una ciotola per gli animali.
* **Spazzolino elettrico**: da brava igienista dentale ho influenzato anche Paolo. Spazzolino, filo e dentifricio sul camper non possono mancare.
* **Shampoo solido**: abbiamo trovato il giusto compromesso per lavarci in fretta senza consumare troppi contenitori di plastica.
* **Cibo degli animali**: se non vogliamo essere assaliti dal gatto al mattino e divorati da Olimpia subito dopo le scorte di cibo le teniamo sia davanti che nel gavone del camper. Poi qualche resto del cibo umano arriva loro, ma nulla che possa essere indigesto o pericoloso. Entrambi amano le verdure!
* **Lettiera**: fortunatamente Sakè ha imparato a fare i suoi bisogni anche nella natura, ma non vogliamo che possa avere problemi quindi la lettiera è incastrata sotto al tavolo della dinette, e non ci dà alcun fastidio.
* **Fotocamera**: qualche ricordo dobbiamo portarlo a casa, non solo tenerlo nel cuore.
* **Caffè**: Sara ne è una vera amante. E la pausa caffè in certi momenti è stata catartica per le migliori decisioni. Il rumore della moka quasi pronta dà una spinta al nostro cervello.
* **Abbigliamento sportivo**: difficilmente ci si vede in giro in giacca e cravatta e con i tacchi. Vivremmo in tuta e jeans. Vivremo in tuta e jeans :)
* **Libri e quaderni**: che siano cartacei o sul kindle, le storie altrui viaggiano con noi da sempre. E i pensieri vanno annotati, a volte sono meglio di una fotografia.
* **Cibarie umane**: ebbene sì, apprezziamo il poter avere il necessario per fare colazione, , pranzo, merenda e cena. Se non mangiamo ci innervosiamo… soprattutto Sara, che in alternativa ha delle vere crisi di risate.