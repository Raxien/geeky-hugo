---
title: 'Porto e dintorni in 5 giorni'
description: "Alla scoperta del Portogallo del Nord"
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1683730729/IMG_0723_n3ptpi.jpg
date: 2023-04-10T17:00:00.000
categories: ["Europa", "Guida", "Itinerari", "Camper"]
country: Portogallo 
type: regular
draft: false
---

In questo articolo ti portiamo con noi alla scoperta di Porto e di altre tre cittadine del Portogallo del Nord, che noi abbiamo raggiunto a bordo del nostro van. Puoi prendere in considerazione questo itinerario anche se decidi di affittare un'automobile arrivando a Porto in aereo. 
Se invece hai intenzione di visitare o aggiungere nel tuo viaggio altre zone del paese ti rimandiamo [all'articolo generale](/blog/viaggio-portogallo-in-camper-itinerari/).

##### Itinerario

- **{{< underline "Giorno 1 - Valenca">}}**:
  
  Valenca è la prima cittadina che si incontra attraversando il confine con la Spagna del Nord. Ti consigliamo una visita della Fortaleza, struttura medievale con negozi, ristoranti e siti storici all'interno delle mura dalle quali si può ammirare un bellissimo panorama. 

- **{{< underline "Giorno 2 - Viana do Castelo">}}**: 
  
  Viana do Castelo è una delle più belle città del nord del Portogallo con il sui caratteristico centro storico, ricchissimo di eleganti palazzi storici. Il centro della vita cittadina è la pedonale Praça da República che ospita il vecchio municipio e una fontana rinascimentale in granito. A Viana do Castelo si può visitare anche la nave Gil Eannes, che portava aiuto medico ai pescherecci portoghesi che pescavano il baccalà. Altri siti da non perdere sono la Cattedrale, la Fortezza de Sao Tiago de Barba che permette di passeggiare lungo i suoi bastioni, l'Igreja de Misericordia e le sue meravigliose piastrelle decorative, considerate tra le più belle di tutto il Portogallo. 
  Ciò che consigliamo di non perdere è il Monte de Santa Luzia, la collina che sorge alle spalle della città, che si può raggiungere con la funicolare oppure tramite due chilometri di strada in salita. Dall'alto si possono ammirare panorami incredibili e visitare il Santuario do Sagrado Coração de Jesus e le rovine di un villaggio fortificato. Ti auguriamo di trovare bel tempo, quando noi siamo saliti in cima ci ha avvolti una fitta nebbia autunnale. 

  {{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1683730703/IMG_0486_tdfzfo.jpg">}}

- **{{< underline "Giorno 3 - Braga">}}**:
  
  Braga è una delle città più antiche del Portogallo e nelle sue immediate vicinanze ha sede il santuario di Bom Jesus do Monte, circondato da uno splendido parco. Puoi raggiungerlo o tramite una monumentale scalinata a fisarmonica in granito con oltre 600 gradini, che ospita anche le tappe della Via Crucis, oppure tramite la funicolare del Bom Jesus, la più vecchia al mondo alimentata dalla forza dell’acqua. Noi abbiamo optato per salire con quest'ultima dato che diluviava e poi scendere tramite la scalinata. La vista panoramica dall'alto è magnifica. Il biglietto costa 1.50 singola corsa € e 2 € a/r e il percorso dura circa 5 minuti.

  {{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1683730625/IMG_0571_qmmtdr.jpg">}}

- - **{{< underline "Giorno 4/5 - Porto">}}**:
  
  Arrivando in van abbiamo parcheggiato fuori città al di là della sponda del fiume (nella cittadina gemella Vila Nova de Gaia, famosa nel mondo per la produzione del miglior vino Porto) e raggiunto comodamente il centro con una passeggiata di mezz'ora. In alternativa puoi usare i comodi mezzi pubblici. 
  Attraversato il ponte in ferro _Dom Luis I_ abbiamo raggiunto il quartiere della _Ribeira_: un dedalo di stradine acciottolate in ripida salita con case dalle facciate colorate, balconcini fioriti, ristoranti e botteghe artigianali. 
  Da questo quartiere arrivi di fronte alla _Chiesa di Sao Francisco_, i cui interni sono totalmente realizzati in oro. Il prezzo del biglietto è di 7,50 €. Noi ammettiamo di non essere entrati, dal momento che a noi stonava l'idea che per decorare questa chiesa, dedicata al “Poverello di Assisi”, siano stati usati più di 100 kg d’oro. 
  Raggiunto il quartiere _Vitoria_, ci siamo diretti poi alla _stazione di São Bento (San Benedetto)_: una delle attrazioni turistiche più visitate di Porto con i suoi più di 20.000 azulejos (piastrelle) dipinti in bianco e blu. 
  Poco distante trovi la curiosa _libreria “Lello e Irmao”_, che pare abbia ispirato anche alcune scene di Harry Potter (costo di ingresso 5€, che danno diritto a uno sconto sull'acquisto di un libro). Noi non siamo entrati data la coda di persone, ma in caso puoi prenotare online sul sito ufficiale {{<extLink "a questo link" "https://www.livrarialello.pt/">}}.


{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1683730690/IMG_0658_kxmcto.jpg">}}


##### Curiosità
A Porto abbiamo assaggiato il Pastéis de bacalhau, una tipica crocchetta di baccalà, che a piacere viene servita da un bicchierino di Porto. 
Al di là del ponte puoi trovare numerose cantine in cui puoi assaggiare il tipico liquore locale. 

##### Il nostro Vlog 

Nel video qui sotto puoi vedere le nostre avventure nel Portogallo del Nord!

{{< youtube2 opjfNBuYrqc>}} 


<!-- <div id="Mappe"></div> -->

<!-- ##### Le nostre mappe -->
<!-- {{< gmap "https://www.google.com/maps/d/u/0/embed?mid=1iWT57E7IXes2FIwpnvDKgvbrL740gmU&ehbc=2E312F">}} -->

 

