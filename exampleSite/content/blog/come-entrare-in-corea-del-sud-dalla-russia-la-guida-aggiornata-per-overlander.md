---
title: 'Come entrare in Corea del Sud dalla Russia: la guida aggiornata per overlander'
description: 'Guida completa per entrare in Corea del Sud dalla Russia in camper: traghetto DuWon, documenti e consigli per overlander!'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1752301060/Articoli/Russia/vladivostok/guida-traghetto-russia-corea_bhgfz5.png
date: 2025-07-09T7:00:00+01:00
categories: ["Overlanding Asia"]
language: it
continent: Asia
nation: Corea del Sud
type: regular  
---
Viaggiare in camper attraverso l’Asia è un’avventura entusiasmante e **raggiungere la Corea del Sud partendo dalla Russia è un’esperienza unica**, ma richiede attenzione e una buona organizzazione. In questa guida aggiornata ti spieghiamo passo dopo passo come organizzarti, cosa aspettarti e quali documenti preparare per affrontare questo passaggio **senza intoppi**.

> **Attenzione**   
> In Corea del Sud **non possono essere importati** i mezzi omologati come furgoni o autocarri e che non aderiscono {{< extLink "alla Convenzione di Ginevra sulla circolazione stradale del 1949" "https://treaties.un.org/pages/ViewDetailsV.aspx?src=TREATY&mtdsg_no=XI-B-1&chapter=11&Temp=mtdsg5&clang=_en" >}}.

## Il traghetto DuWon da Vladivostok a Donghae
Il collegamento marittimo è la sola via disponibile per chi viaggia con un mezzo (moto, auto o camper) da Vladivostok alla Corea del Sud. {{< extLink "Il traghetto della DuWon Shippin" "https://corp.dwship.co.kr/en/" >}} è affidabile, ma le procedure doganali e le limitazioni sui bagagli e materiali **a bordo richiedono un’adeguata preparazione.**

Il traghetto da Vladivostok a Donghae parte ogni giovedì e impiega 24 ore. Dal 2025 è possibile proseguire e arrivare a Sakaiminato in Giappone ([la guida è a portata di click](/blog/come-entrare-in-giappone-con-un-veicolo-senza-carnet-de-passages)).

In caso di tifoni o meteo avverso la traversata può essere cancellata e ti toccherà aspettare la settimana successiva.

Trovi gli uffici della DuWon a Vladivostok {{< extLink "a quest'indirizzo" "https://maps.app.goo.gl/Vgwo16BjmLCavanu8" >}}.

{{< leggi-anche url="/blog/transiberiana-on-the-road">}}

## Come organizzare l'ingresso dalla Russia alla Corea del Sud
Seguire scrupolosamente le procedure descritte di seguito è fondamentale per organizzare con successo la traversata Vladivostok a Donghae. La complessità delle normative doganali russe e coreane, unita alla necessità di coordinare documenti e scadenze precise con agenti locali, **richiede attenzione ai dettagli e tempestività.** Eventuali omissioni o errori **possono comportare ritardi, costi aggiuntivi o l'impossibilità di imbarco.** Queste indicazioni sono essenziali per garantire un viaggio fluido e senza intoppi.

### 1. Contatta Yuri, il doganiere di fiducia
Tra gli overlander che hanno già viaggiato su questa tratta, Yuri della Links Ltd è **il punto di riferimento per tutte le pratiche doganali lato Russia.** È fondamentale contattarlo con largo anticipo per organizzare la documentazione necessaria durante il passaggio in dogana.
Il suo contatto è questo: {{< extLink "Yuri - Links Ltd" "mailto:ymelnik@links-ltd.com" >}}

### 2. Prenota il traghetto con anticipo    
Il traghetto DuWon ha una capacità limitata **e spesso si riempie rapidamente**. Prenotare in anticipo è imprescindibile per garantirsi un posto e un passaggio regolare. 
Il suo contatto sono questi: 
{{< extLink "Chloe di DuWon" "mailto:sbson@dwship.co.kr?cc=jnjeong@dwship.co.kr,sykim@dwship.co.kr" >}}  

Per comodità abbiamo messo in copia altri due contatti per essere sicuri di ottenere una risposta. Consigliamo di chiedere a Yuri i contatti aggiornati.

> **Attenzione**   
> Per ottenere l'approvazione all'importazione del mezzo, la dogana coreana richiede una prenotazione confermata per la partenza successiva dalla Corea, **con la prenotazione obbligatoria della nave successiva**, non solo una data indicativa.   
> Assicurati per tempo di contattare [la Camellia Line in caso volessi proseguire il tuo viaggio in Giappone](/blog/come-entrare-in-giappone-con-un-veicolo-senza-carnet-de-passages) o {{< extLink "Mr. Youn della Assured Sea & Air Co., Ltd." "mailto:uhy@assured.co.kr" >}} in caso volessi spedire il mezzo da qualche altra parte nel mondo.

### 3. Prepara e invia la documentazione fotografica
La dogana ti richiederà in anticipo **immagini dettagliate del mezzo e dei documenti personali**

#### Documenti richiesti dalla dogana russa (Yuri)
Ti verranno richiesti i seguenti documenti e fotografie:

- mezzo (frontale, laterali e posteriore).
- numero di chassis (VIN) apposto sulla placca in metallo.
- libretto di circolazione. 
- passaporto e visto russo del conducente e passeggeri.
- importazione temporanea russo.

#### Documenti richiesti dalla dogana coreana (DuWon)
Ti verranno richieste le fotografia seguenti:

- mezzo (frontale, laterali e posteriore).
- numero di chassis (VIN) apposto sulla placca in metallo.
- libretto di circolazione. 
- passaporto. 
- patente internazionale ([qui la guida per ottenerla](/blog/patente-internazionale-come-fare-guida-completa)).
- accessori installati

In merito a quest'ultimo punto la dogana coreana ti fornirà un documento da compilare con le foto **di tutti gli accessori e ricambi installati sul mezzo**. Queste foto devono essere inviate via mail prima della traversata **e solo dopo aver avuto l'ok dalla dogana si potrà procedere con l’imbarco.**

Attualmente gli italiani che vogliono visitare la Corea del Sud possono entrare senza dover richiedere in modo preventivo il visto. [Maggiori informazioni qui](/blog/guida-ai-documentie-visti-per-viaggiare-in-corea-del-sud).

{{< youtube2 WwkDeXOMaAU >}}

### 4. Organizza gli effetti personali    
Durante la traversata, **non è possibile lasciare effetti personali all’interno del mezzo**. Noi abbiamo messo tutto ciò che avevamo (dai vestiti alle pentole, perfino la carta igienica!) in due valigie {{< extLink "acquistate a Vladivostok al mercato dei cinesi qui" "https://maps.app.goo.gl/psd1gCS5np8AaKnx7" >}}.

Di seguito le limitazioni su bagagli:
   * Ogni persona può portare fino a **50 kg di bagaglio.**
   * È permesso portare cibo a bordo ma non in Corea.
   * Non è ammesso gas, quindi assicurati **di svuotare eventuali bombole e dichiararle vuote.**  
    _**Attenzione:** in Corea non vengono ricaricate le bombole italiane e dovrai acquistare bombola e adattatori coreani._ 

### 5. Stop tecnico a Vladivostok    
Quando si arriva a Vladivostok, **si consegna il mezzo e le chiavi 3 giorni prima della partenza.** Questo avverrà il lunedì mattina e il mezzo rimarrà in un'area video sorvegliata.
In questo periodo Yuri **si occuperà di ispezionare il mezzo insieme ai doganieri russi e di completare la documentazione** mentre il mezzo verrà imbarcato il giorno della partenza dagli addetti della DuWon.

Durante quel periodo di tempo occorre trovare una sistemazione in città. È possibile muoversi per la città utilizzando il servizio di taxi {{< extLink "Yandex Go" "https://taxi.yandex.com/en_am/" >}}.

{{< leggi-anche url="/blog/come-entrare-in-corea-del-sud-dalla-russia-la-guida-aggiornata-per-overlander" >}}

### In breve

1. Contattare Yuri.
2. Contattare la DuWon.
3. Invia la documentazione richiesta ad entrambe le parti.
4. Arriva a Vladivostok con largo anticipo.
5. Consegna il mezzo vuoto {{< extLink "il lunedì mattina al porto" "https://maps.app.goo.gl/tYBr4VF8nHVswjyLA" >}}.
6. Aspettare la conferma della partenza della nave

## Cosa aspettarsi in dogana
La dogana a Vladivostok è piuttosto severa ma, **con la giusta preparazione e con l’assistenza di Yuri,** il processo scorre tutto liscio. Yuri costa ma si occuperà di gestire tutta la burocrazia.

Anche in Corea del Sud, seguendo le indicazioni, non avrai problemi. 

{{< carousel images="Articoli/Russia/vladivostok/vladivostok-porto-barca-corea_dcqs7j.jpg,Articoli/Russia/vladivostok/easter-dream-operazioni-di-partenza_ecxw39.jpg,Articoli/Russia/vladivostok/barca-cucciette_iqzcpf.jpg" >}}

## Viaggio con animali    
Se viaggi con un animale al seguito trovi tutti i documenti aggiuntivi e la guida da seguire [le informazioni qui](/blog/)

{{< leggi-anche url="">}}

## Quanto costa?
Vogliamo essere sinceri, non è un traghetto economico. Ecco quanto abbiamo speso per 2 persone, un camper di 5.40m da 3.5T e un gatto di 4kg.

| Spesa  | Costo  |
|---|---|
| Biglietti per due persone | 606,17 €  |
| Biglietti per il camper  | 1275,89 € |
| Biglietti per il gatto  | 139,20 € |
| Tasse portuali | 550,00 €  |
| Spedizioniere | 106,00 €  |
| Hotel a Vladivostok (tre notti) | 125,00 €  |
| Assicurazione per 3 mesi in Corea* | 507,62 €  |
| **Totale** | **3817,50 euro** |
*Assicurazione all inclusive RC + danni a terzi

Viste le sanzioni in atto in Russia tutti i pagamenti a Yuri vanno effettuati in contanti (rubli, dollari o euro) mentre {{< extLink "per la Corea del Sud noi abbiamo usato Wise." "https://wise.com/invite/ihpc/paolop1009" >}}

## Consigli pratici per un viaggio senza intoppi
Preparare un viaggio overland dalla Russia alla Corea del Sud richiede pianificazione meticolosa. Ecco alcuni suggerimenti pratici per affrontare al meglio la traversata:

* **Comunicazione anticipata:** Contatta Yuri e la DuWon almeno un mese prima per evitare intoppi burocratici. Usa l’inglese per tutte le comunicazioni e verifica di aver ricevuto conferme scritte per ogni passaggio.
* **Organizzazione del carico:** Prima di consegnare il mezzo, crea una lista dettagliata di tutti gli oggetti a bordo, incluse foto. Questo faciliterà le ispezioni doganali e ti aiuterà a non dimenticare nulla. Usa borse o contenitori facilmente trasportabili per gli effetti personali, dato che non possono rimanere nel veicolo.
* **Gestione del tempo:** Arriva a Vladivostok con almeno 2 settimane di anticipo per gestire eventuali imprevisti, come ritardi nelle pratiche doganali o cancellazioni del traghetto dovute al meteo. Pianifica attività in città, come visitare il centro storico o l'isola di Russkij.
* **Budget extra:** Tieni a disposizione **un fondo di emergenza per spese impreviste**, come tasse portuali aggiuntive o costi di spedizione. Usa servizi come {{< extLink "Wise." "https://wise.com/invite/ihpc/paolop1009" >}} per pagamenti internazionali, evitando commissioni elevate.

Questi accorgimenti ti permetteranno di affrontare la traversata con serenità e di concentrarti sull’avventura che ti aspetta in Corea del Sud.

## Pronto per l’avventura? Condividi la tua esperienza!
Entrare in Corea del Sud dalla Russia in camper è un’esperienza unica, ma richiede preparazione. Hai domande o vuoi un consiglio personalizzato? Scrivici nei commenti o contattaci direttamente tramite il nostro form! Se hai già fatto questo viaggio, condividi i tuoi suggerimenti qui sotto: la tua esperienza potrebbe ispirare e aiutare altri overlander a realizzare il loro sogno asiatico!