---
title: In gita al Lago di Braies con cane e gatto
description: Non avevamo aspettative sul capoluogo del Tirolo settentrionale, così
  ci siamo lasciati meravigliare viuzza dopo viuzza ed è stata una bellissima scoperta.
image: https://res.cloudinary.com/ilgattodicitturin/image/upload/v1657706297/Articoli/Gita_al_lago_di_Braies.heic
date: 2022-07-15T10:00:00+02:00
categories:
- Italia
- viaggiare
type: regular

---
Dal giorno in cui siamo partiti abbiamo avuto un paio di imprevisti tecnici sul nostro van: i computerini della parte elettrica non comunicavano gli stessi dati e il rubinetto della cucina non ha retto il caldo eccessivo dei giorni in Veneto, motivo per cui abbiamo dovuto cercare un'officina che potesse darci una controllata e venderci un rubinetto nuovo. La ricerca è stata più complicata del previsto, finchè abbiamo trovato aiuto a Bolzano. E quindi, dato che eravamo a due passi dalle Dolomiti e il meteo sembrava essere dalla nostra parte, abbiamo deciso di concederci qualche giorno attorniati da uno sfondo diverso rispetto alle nostre alpi piemontesi.

Un'occasione perfetta per andare in gita sulle sponde del lago di Braies con cane e gatto.

Prima di raccontarvi la nostra avventura vi segnalo un paio di informazioni utili per la visita estiva: dato il sovraffolamento di turismo, dal 10/07 al 10/09/2022 dalle ore 09.30 alle 16.00 la Valle di Braies sarà raggiungibile solo mediante mezzi pubblici, a piedi e in bici. Il transito con mezzi privati è consentito solo previa prenotazione del parcheggio o con esibizione di un valido permesso di transito (potete trovare maggiori informazioni al [**sito**](https://www.prags.bz/it)**).** 

[https://res.cloudinary.com/ilgattodicitturin/image/upload/v1657706228/Articoli/sponda_del_lago_di_Braies.heic](https://res.cloudinary.com/ilgattodicitturin/image/upload/v1657706228/Articoli/sponda_del_lago_di_Braies.heic "https://res.cloudinary.com/ilgattodicitturin/image/upload/v1657706228/Articoli/sponda_del_lago_di_Braies.heic")

#### Come organizzare una gita al lago di Braies con cane e gatto

Noi abbiamo deciso di fermarci a dormire in uno spiazzo libero ad una quindicina di minuti dai parcheggi vicini al lago. Di buon mattino abbiamo raggiunto il parcheggio adibito ai camper (il più vicino al sito, con tariffa 8 euro per 3 ore, 25 euro giornaliero). Alle 8 del mattino iniziavamo la nostra avventura: pochissime persone, clima fresco ideale, prime luci del sole ad illuminare la valle. Avendo con noi Olimpia e Sakè non potevamo fare scelta migliore. Alle 10, quando finivamo la nostra passeggiata, il pontile famoso per le foto più postate sui social era affollatissimo, iniziavano a crearsi code di persone per affittare la barchetta, il parcheggio era al completo e lungo la strada si era creata una colonna di auto di circa 5 chilometri. E' pur vero che era venerdì 3 giugno, quindi giornata di ponte. Non oso pensare fossimo arrivati il sabato o la domenica.

Se possiamo darvi un consiglio quindi, per vivere una gita serena insieme a cane e gatto al Lago di Braies, scegliete un momento della giornata in cui ci possano essere non troppe persone, con un clima soprattutto non troppo afoso nelle ore centrali della giornata.

#### Cosa portare con voi per i vostri animali

La nostra gita con cane e gatto al seguito è durata circa un paio di ore. Abbiamo percorso tutto il perimetro del lago di Braies, facendo anche qualche pausa. Lungo il tragitto non abbiamo visto fontane, per cui vi consiglio una borraccia capiente e una ciotola per i vostri animali. Se pensate di trascorrere più tempo potreste portare qualche snack.

Ovviamente non dimenticate guinzaglio e museruola e sacchetti per le deiezioni.

#### Come è strutturato il giro del lago

Seguendo la tratta come indicato da percorso troverete una prima parte pianeggiante, fino ad arrivare vicino a una spiaggia bella larga.

Da qui partono una camminata verso un rifugio e altre più impegnative verso una pietraia.

Proseguendo lungo il perimetro inizia una parte di scalinate strette e in salita.

Tornando verso l'ingresso ci siamo imbattuti in molte persone che facevano il giro al contrario, per cui potreste "scontrarvi" con altri cani all'improvviso. Prestate attenzione, anche perchè molte persone hanno con loro i passeggini per i bambini, per cui alcuni passaggi possono risultare davvero stretti: ricordatevi della sensibilità del vostro animale in queste occasioni. Noi non abbiamo messo la museruola ad Olimpia ma se ci fossero state più persone sarebbe stato necessario per evitare nervosismi.

Evitando il sovraffolamento quindi per noi è stata una gita decisamente divertente. Vi lasciamo qualche immagine di questo bellissimo lago incastonato fra le montagne. Fateci sapere nei commenti se l'avete già visitato o se in qualche modo vi abbiamo risvegliato la curiosità di andarci, magari insieme al vostro amico a quattro zampe.

[https://res.cloudinary.com/ilgattodicitturin/image/upload/v1657706242/Articoli/Lago_di_Braies.heic](https://res.cloudinary.com/ilgattodicitturin/image/upload/v1657706242/Articoli/Lago_di_Braies.heic "https://res.cloudinary.com/ilgattodicitturin/image/upload/v1657706242/Articoli/Lago_di_Braies.heic")