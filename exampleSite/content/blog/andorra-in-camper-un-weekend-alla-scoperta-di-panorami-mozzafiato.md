---
title: 'Andorra in camper: un weekend alla scoperta di panorami mozzafiato'
description: Stai pensando di raggiungere Andorra in camper? Scopri dove parcheggiare e vivere splendide avventure immerse nella natura
image: https://res.cloudinary.com/ilgattodicitturin/image/upload/w_1000/f_auto,q_auto:good/v1690038414/Articoli/andorra/andorra_vista_orizzonte_ewxv6w.jpg
date: 2023-07-26T10:00:00+01:00
categories: [ "Camper", "Itinerari"]
country: Andorra
type: featured
draft: false
---

Avevamo deciso di attraversare il Principato di Andorra in camper per due motivi: trovare un po’ di refrigerio in montagna e aggiungere una bandierina (**la n.17!**) ai paesi visitati insieme a Sakè, il nostro gattino giramondo, e ovviamente a Olimpia, la nostra rottweiler dal musetto dolce ma dal carattere deciso. 

L'ingresso in Andorra non è stato dei migliori per colpa di una vespa che ci ha fatto passare un brutto quarto d'ora e fatto fare un salto in ospedale prima del confine. A posteriori quell’episodio fa davvero ridere, se vuoi vederlo abbiamo immortalato tutto {{< extLink "in questo video" "https://youtu.be/VJD3v8a7K7M" >}}. 
<!-- Quindi, dopo aver vissuto un brutto quarto d’ora per una puntura di vespa, abbiamo salutato [Madrid](/blog/madrid-in-1-giorno-a-costo-0) e la Spagna con un salto in ospedale per poi dirigerci dritti al confine.

A proposito, a posteriori quell’episodio fa davvero ridere, se vuoi vederlo abbiamo immortalato tutto {{< extLink "in questo video" "https://youtu.be/VJD3v8a7K7M" >}}.  -->

##### Andorra: cosa visitare in camper in un weekend 

**Andorra la Vella** è la capitale di Andorra, situata a 1.023 m d'altitudine e soprannominata la **"Capitale dei Pirenei"**. Sebbene ovunque sia segnalato di non perdersi la Plaça del Poble e ammirare dall'esterno la Chiesa Saint Stephen’s, a noi è piaciuto molto di più raggiungere la vicina ***Placa de la Rotonda*** dove si può ammirare la ***Noblesa del Temps***, una scultura in bronzo surrealista di Salvador Dalí, affacciata sul fiume, composta da angeli e demoni e un tipico orologio che si scioglie.

Scattata una foto di rito ci siamo lasciati alle spalle tutto il cemento cittadino per rifugiarci nel verde delle montagne circostanti. 

{{< image src="https://res.cloudinary.com/ilgattodicitturin/image/upload/v1690038413/Articoli/andorra/andorra_orologio_dal%C3%AC_i6mapq.jpg" >}}

Se preferisci fermarti ad Andorra la Vella città puoi visitare ***Casa de la Vall***, sede del Parlamento Nazionale, passeggiare lungo il ***Sentiero Passeig del Rec del Solà***, ammirare boutique e gioiellerie su Meritxell Avenue e fare un giro nei vari centri commerciali, recarti al ***complesso termale Caldea*** (il più grande e a detta di molti il più bello d’Europa), fare una sosta ad appena mezz'ora dalla città per raggiungere la vicina Meritxell e visitare il ***Santuario di Nostra Signora***, puntare tutto sull’adrenalina offerta da ***Naturlandia***, un parco divertimenti dove avvistare lupi, orsi, linci, cervi, marmotte e stambecchi oppure percorrere il più lungo percorso al mondo per le slitte toboga, saltare sull'Xtreme Jumps e molto altro. 

Come ti dicevamo noi siamo invece fuggiti nel verde e siamo rimasti due giorni in un parcheggio gratuito con quattro posti camper, affacciato sulla valle e con possibilità di parecchie camminate in natura, una piccola parete per arrampicare, un ponte tibetano da percorrere avanti e indietro sospeso sul fiume e un gruppo di marmotte come vicine ad augurarci il buongiorno e la buonanotte. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1690038416/Articoli/andorra/andorra_montagna_pnqnib.jpg" >}}

##### Dove sostare in camper

Di seguito di lasciamo i quattro luoghi in cui abbiamo sostato:

- Il primo spot in cui abbiamo parcheggiato {{< extLink "a Sant Julià de Lòria" "https://goo.gl/maps/J5u94eF4v3XRi8Pj9" >}} è stato quello del centro commerciale. È vicinissimo al confine spagnolo e permette carico e scarico gratuito. Un piazzale in cemento ma meglio di niente!

- In Andorra la Vella Città abbiamo parcheggiato {{< extLink "qui" "https://goo.gl/maps/pPkqenSwxGZxymo39" >}} gratuitamente dalle 13 alle 15, raggiungendo il centro città in 10 minuti a piedi. 

- Questo è stato {{< extLink "il nostro posto del cuore" "https://goo.gl/maps/nv2T8HCR6X2eK3KPA" >}} per due giorni in piena natura. Possibilità di camminate e di potersi rinfrescare al fiume. Il limite massimo di sosta è di 48 ore. 

- Questo {{< extLink "parcheggio gratuito" "https://goo.gl/maps/qAvFx5HbAHB6vByTA" >}} per camper è molto comodo come ultima tappa prima di scavallare in Francia o appena lasciato il paese dopo aver visitato l'Ariege<!-- (se non conosci questa regione devi subito rimediare)  -->. Si trova vicino a un paio di impianti sciistici, dove trovi anche il wifi gratuito.

{{< image src="https://res.cloudinary.com/ilgattodicitturin/image/upload/v1690038412/Articoli/andorra/andorra_nuovo_paese_con_Sak%C3%A8_dihqhw.jpg" >}}

##### Nota importante 

Andorra è famosa per il suo status di paradiso fiscale, che incoraggia il **commercio duty-free**. Ricordati di fare il pieno di benzina o gasolio in questo Principato: noi a luglio 2023 abbiamo pagato 1,2 euro al litro! 
Se sei amante delle sigarette troverai anche questo prodotto in stecche a prezzi vantaggiosi, oltre ai liquori e al cioccolato (abbiamo pagato 5 euro per 1 kg di cioccolato fondente, una delizia). 

{{< youtube VJD3v8a7K7M >}}