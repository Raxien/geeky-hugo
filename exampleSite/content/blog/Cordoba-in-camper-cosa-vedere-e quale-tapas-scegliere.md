---
title: 'Cordoba in camper: cosa vedere e quale tapas scegliere'
description: Stai pensando di raggiungere Cordoba in camper? Non te ne pentirai, è una meta meravigliosa! Scoprila con noi!  
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1689674761/Articoli/empanada/madrid/cordoba/IMG_2986_mpur3w.jpg
date: 2023-07-24T10:00:00+01:00
categories: [ "Spagna", "Guida"]
type: regular
draft: false 
---

**Cordoba** merita veramente una visita: è una città pacata, con una bella atmosfera, pulita e addobbata con fiori in ogni dove. Ne siamo **davvero rimasti affascinati!**  La città è stata capitale dell’Impero Musulmano in Spagna e oltre a Siviglia e Granada è una delle tre città più visitate dell’[Andalusia](/blog/viaggio-andalusia-in-camper-itinerari).

<!-- Noi l’abbiamo raggiunta facilmente a bordo del nostro van e abbiamo parcheggiato vicino allo zoo (trovi qui le coordinate), to do da dove abbiamo raggiunto il centro città in 20 minuti a piedi.  -->

Abbiamo dedicato alla città una serata e una mattinata, oltre a fare una piccola gita fuori porta di cui ti parleremo in questo articolo. 

##### Cordoba: I più importanti luoghi di interesse

Di seguito ti elenchiamo i luoghi che ci sono piaciuti di più: tieni presente che il centro è ristretto e tutto è raggiungibile in poco tempo a piedi. 

###### Il Quartiere Ebraico
La Judería è il vecchio quartiere ebraico di Cordoba, caratterizzato dalle tipiche stradine andaluse con le facciate bianche e i balconi fioriti, ed è un sito Patrimonio Mondiale dell’UNESCO. La più famosa e fotografata è la **calleja de las Flores**, dalla quale si può ammirare la moschea-cattedrale di Cordoba.

###### La Moschea-Cattedrale
La moschea-cattedrale di Cordoba chiamata anche Mezquita, è il monumento **più famoso della città**. Costruita nel 785 sulle rovine di una chiesa da un emiro musulmano, è uno dei più begli esempi di arte islamica in Spagna, al cui interno si possono ammirare colonne e portici rossi e bianchi.

Se vuoi ammirarla **gratuitamente** puoi farlo dal lunedì al sabato dalle 8.30 alle 9.30 di mattina. 
Noi ne siamo rimasti affascinati, tanto da ripassarci più volte e passeggiare lentamente nei giardini.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689674779/Articoli/empanada/madrid/cordoba/IMG_2972_hbqxvz.jpg" >}}

###### Alcázar de los Reyes Cristianos
L’Alcázar de los Reyes Cristianos è un altro monumento famosissimo di Cordoba. Un tempo era la residenza dei re Cattolici, poi divenne prigione. Oggi è un museo e i suoi interni e i giardini sono visitabili a pagamento. Noi abbiamo rimandato la visita dato che avevamo già visitato quello di [Siviglia e di Granada](/blog/viaggio-andalusia-in-camper-itinerari).

###### La Sinagoga
Situata nel quartiere Ebraico, è **l’unica sinagoga esistente in Andalusia** e la terza meglio conservata di tutta la Spagna. È minuscola e raccolta, l’ingresso è gratuito e vale la pena varcare la soglia. 

###### Le Scuderie
Le scuderie reali di Cordoba risalgono alla metà del 1500 e si trovano nel centro di Cordoba. Sono note per aver ospitato i **migliori cavalli di razza** dell'intera Andalusia. Possono essere visitate ed è anche possibile assistere ai tipici spettacoli ippici.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689674772/Articoli/empanada/madrid/cordoba/IMG_3019_ueuyqx.jpg" >}}

###### Plaza de la Corredera
La piazza più famosa di Cordoba è Plaza de la Corredera. Negli anni è stata teatro di feste, mercati, corride e esecuzioni. Oggi è sede di mercato e ci si può sedere per una pausa a uno dei tavolini dei piccoli locali presenti. 

###### Palazzo de Viana
Il Palazzo de Viana è famoso per i 12 patii in fiore, i cortili e i giardini, le piante e le fontane. Negli interni che si si possono ammirare arazzi, quadri, mobili d’epoca, una biblioteca con 7.000 volumi. Purtroppo il giorno in cui ci siamo recati in città era chiuso. Ti lasciamo {{< extLink "qui il link" "https://www.palaciodeviana.com/" >}} al sito per trovare maggiori informazioni.

###### Il Ponte Romano
Il Ponte Romano fu per secoli l’unico ponte di accesso alla città. In orario di tramonto da qui si possono ammirare panorami mozzafiato. Noi l’abbiamo percorso in lungo e in largo insieme a Olimpia e Sakè, che forse hanno incuriosito qualche turista **e rubato per un attimo la scena alla storia.**

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689674834/Articoli/empanada/madrid/cordoba/IMG_2939_wyalfm.jpg" >}}

##### I dintorni di Cordoba: Madinat al-Zahra

All’inizio di questo articolo ti abbiamo accennato a una gita fuori porta. Prima di raggiungere il centro di Cordoba abbiamo infatti voluto visitare i resti della misteriosa città di **{{< underline "Madinat al-Zahra" >}}** (a 8 chilometri da Cordoba).

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1689674806/Articoli/empanada/madrid/cordoba/IMG_2933_xbyuiz.jpg" >}}

Puoi raggiungere il sito, visitabile nell’estate 2023 solo in parte, o a bordo della navetta che parte dal parcheggio adiacente al museo (3 euro a/r a persona) oppure percorrendo circa 2 km a piedi come abbiamo fatto noi.
L’ingresso al sito è gratuito, così come il parcheggio. 

{{< gmap "https://www.google.com/maps/d/u/0/embed?mid=1gJUxkYkv2_Wfb_l5X3TIzmEqhbh6a_0&ehbc=2E312F">}}

##### Ti è venuta voglia di tapas? 

Noi abbiamo veramente apprezzato la tortilla del Bar Santos. Situato nel quartiere ebraico, proprio di fianco ai gradini della Mezquita, questo piccolo locale storico propone tapas di vario tipo, da consumare come street food. Noi non abbiamo resistito ad assaggiare una {{< extLink "fetta di tortilla" "https://youtube.com/shorts/GYjcTmBTlbQ?feature=share" >}}, proposta qui in forme veramente esagerate. 
Il prezzo è di 2,80 euro a porzione, ma una in due può bastare per uno spuntino: ti verrà servita calda su un piattino di carta insieme a un pacchetto di grissini. Puoi gustarla proprio seduta/o sui gradini della Moschea, lasciando tempo ai pensieri di quietarsi di fronte a tanta meraviglia. 

Se hai piacere di vedere i nostri sguardi pieni di gioia per le vie della città ti lasciamo qui il video dedicato. 

{{< youtube 7F-d2nCwfwU >}} 

<!-- {{< blogFooter "SP_a" "1" "0" >}} -->