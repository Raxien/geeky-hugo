---
title: 'Viaggio in Polonia: tutto quello da sapere e itinerari' 
description: "Tutto quello che ti serve sapere per andare in Polonia"
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682605728/Articoli/Polonia/cracovia_piazza_cizq4y.jpg
date: 2022-07-26T17:00:00.000
categories: ["Europa", "Guida", "Itinerari"]
country: Polonia
type: regular
draft: false
---

Stai pensando di visitare la Polonia ma non sai da dove iniziare?
Di seguito troverai tutti i consigli utili per viaggiare all'interno del paese oltre a un consiglio su un possibile itinerario in breve. Se invece ti interessa scoprire il nostro itinerario on the road ti rimandiamo all'articolo dedicato che trovi [qui](/blog/viaggio-polonia-in-camper-itinerari/).

> ##### Tabella dei contenuti
> - [Il Paese](#il-paese) 
> - [Clima e quando andare](#clima-e-quando-andare)
> - [Come pagare](#come-pagare)
> - [Internet](#internet)
> - [Vaccini e assicurazione sanitaria](#vaccini-e-assicurazione-sanitaria)
> - [Mezzi di trasporto pubblici](#mezzi-di-trasporto-pubblici)
> - [Cosa mangiare](#cosa-mangiare)
> - [Dove dormire](#dove-dormire)
> - [Viaggiare con il proprio animale](#viaggiare-con-il-proprio-animale)
> - [Itinerari](#itinerari)
>     - [7 Giorni](#7-giorni)) 
> - [I parchi e altre escursioni](#i-parchi-e-altre-escursioni)
> - [Il nostro vlog](#il-nostro-vlog)
     <!-- - [Le nostre mappe](#Mappe) -->

##### Il paese
La Polonia ha un ricco patrimonio culturale e storico ed è conosciuta per la sua bellissima architettura, la deliziosa cucina e la gentilezza delle persone. 

Sono presenti numerosi parchi nazionali e riserve naturali, tra cui i monti Tatra, le foreste di Białowieża e le dune di sabbia di Slowinski. Questi luoghi offrono una grande varietà di attività all'aperto, come escursioni, sci, mountain bike e canoa.

Il polacco è la lingua ufficiale ma la maggioranza della popolazione parla molto bene l'inglese.

##### Clima e quando andare
La Polonia ha un clima temperato continentale, con inverni freddi e estati calde. Le temperature medie invernali variano tra -6°C e -1°C, mentre le temperature medie estive si aggirano intorno ai 19°C. Tuttavia, le temperature possono raggiungere i 30°C durante le ondate di calore estive.

Se stai **cercando di evitare la folla** e goderti il clima fresco, la primavera e l'autunno sono buoni momenti per visitare la Polonia. 

In inverno puoi visitare alcuni festival e i famosi mercatini di Natale, tuttavia il clima può essere rigido e freddo, quindi preparati a vestirti in modo adeguato.

In generale, il periodo migliore per visitare la Polonia è durante l'estate, quando il clima è mite e ci sono molte attività e eventi culturali in corso. 

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682607595/Articoli/Polonia/monti_tatra_zakopane_yjhz3h.jpg">}}

##### Come pagare
La moneta ufficiale è lo zloty polacco (PLN). Le banconote polacche vanno dai 10 PLN ai 200 PLN, mentre le monete variano dai 1 groszy ai 5 zloty.

I bancomat sono facilmente disponibili in tutto il paese e possono essere utilizzati per prelevare denaro contante.

{{< card>}}

La maggior parte dei negozi, ristoranti e alberghi accetta carte di credito e di debito, ma è sempre una buona idea avere del contante a disposizione.

Attualmente un euro vale circa 4,6 zloty polacchi.

##### Internet
Ci sono diverse opzioni di offerte di internet mobile disponibili, a seconda delle esigenze dell'utente.

Le principali compagnie di telefonia mobile in Polonia sono Orange, T-Mobile, Plus, Play e Virgin Mobile, e offrono piani tariffari che includono diverse opzioni di pacchetti di dati.

Essendo la Polonia parte dell'Unione Europea puoi usare la tua promozione italiana su tutto il territorio senza costi aggiuntivi.

##### Vaccini e assicurazione sanitaria
L'Italia ha un accordo bilaterale con la Polonia, che prevede che i cittadini italiani che visitano la Polonia abbiano diritto all'assistenza sanitaria pubblica gratuita in caso di emergenza o malattia improvvisa. È necessario presentare la Tessera Sanitaria.
 
{{< assicurazione>}}

Per maggiori informazioni ti rimandiamo al sito di {{<extLink "viaggiare sicuri" "https://www.viaggiaresicuri.it/find-country/country/POL" "Stay safe!!">}}.

##### Mezzi di trasporto pubblici 
La Polonia ha una buona rete di trasporti pubblici, che include autobus, treni e tram.

Molte compagnie aeree offrono voli nazionali ed internazionali dall'aeroporto Chopin di Varsavia e dagli aeroporti di altre città polacche.

Infine, il servizio di taxi è disponibile in tutto il paese e molti taxi accettano pagamenti con carta di credito o debito.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682606595/Articoli/Polonia/bratislava_gnomo_cuore_lpycxw.jpg">}}

##### Cosa mangiare 
I piatti tipici polacchi sono i pierogi, la zuppa di barbabietole, le kielbasa (salsicce), la zurek (zuppa con farina di segale fermentata, legumi, patate, uova sode, funghi, cipolle, pancetta e salsiccia servita dentro a una pagnotta privata della mollica) e per quanto riguarda lo street food noi abbiamo provato la zapiekanka, una sorta di baguette servita come una bruschetta e condita con formaggio, pomodoro, funghi trifolati e spesso anche ketchup o maionese.

Noi abbiamo avuto la fortuna di assaggiare i pierogi in più occasioni, sia nella variante salata (ripiena di carne o patate e funghi o spinaci) sia in quella dolce (con yogurt bianco e confettura di fragole).

La zuppa di barbabietola può essere calda e brodosa (Barszcz) servita con gnocchi o tortellini e condita con aceto oppure fredda e guarnita con uova sode (Chlodnik).

Tra le bevande citiamo ovviamente la vodka, ma anche la tradizione delle birre non è da sottovalutare.
{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682698131/IMG_1200_nw9rez.jpg">}}

##### Dove dormire
In Polonia ci sono molte opzioni di alloggio, per tutti i budget, tra cui hotel, appartamenti, ostelli e agriturismi.

Consigliamo di prenotare in anticipo durante i periodi di alta stagione per garantirsi la disponibilità delle sistemazioni preferite.

Il campeggio libero in Polonia non è consentito, ma è permessa la sosta in auto. Motivo per cui noi non abbiamo mai avuto problemi a dormire in libera, nel pieno rispetto dell’ambiente che ci circondava. In ogni caso sono presenti numerosi campeggi che offrono anche numerose escursioni.

##### Viaggiare con il proprio animale
{{< animali "EU">}}

##### Itinerari
In questa sezione, basata sulla nostra esperienza di un mese nel paese, ti proponiamo un itinerario che puoi compiere con i mezzi pubblici.
Se vuoi invece raggiungere il paese in camper o rivivere le nostra avventura, a questo [link](/blog/viaggio-polonia-in-camper-itinerari/) abbiamo ricreato un piccolo diario giornaliero segnalando in un capitolo finale i luoghi che secondo noi meritano maggiormente. 

###### 7 Giorni
Ecco un possibile itinerario di 7 giorni in Polonia con partenza dall'aeroporto di Cracovia e rientro da Wrocław (Bratislava).

**{{< underline "Giorno 1">}}** Arrivo a Cracovia. Primo approccio alla città partendo dalla città vecchia e del quartiere ebraico Kazimierz.

**{{< underline "Giorno 2">}}** Visita in mattinata alla Miniera di Sale di Wieliczka. Ritorno a Cracovia con la visita del centro storico, il Castello Reale di Wawel, la Cattedrale di Wawel.

**{{< underline "Giorno 3">}}** Visita al Campo di concentramento di Auschwitz-Birkenau.

**{{< underline "Giorno 4">}}** Visita di Katowice in particolare della Chiesa di San Michele Arcangelo, la 
Cattedrale di Cristo Re e del quartiere storico Nikiszowiec.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682606369/Articoli/Polonia/cracovia_chiesa_b0br6o.jpg">}}

**{{< underline "Giorno 5">}}** Visita in mattinata della città vecchia di Opole. Spostamento nel pomeriggio a Wrocław (Bratislava).

**{{< underline "Giorno 6">}}** Giornata dedicata alla visita di Wrocław partendo da Rynek, la piazza principale, passando poi per l'imponente cattedrale di San Giovanni Battista e infine visitando gli edifici storici lungo il fiume. Durante la visita ti consigliamo di cercare i più di 300 gli gnomi di pietra sparsi un po' ovunque nella città.

**{{< underline "Giorno 7">}}** ultimo giro per Wrocław.

##### I parchi e altre escursioni
La Polonia ha numerosi parchi nazionali e riserve naturali che offrono una grande varietà di paesaggi e attività all'aperto.

Noi abbiamo avuto la fortuna di visitare i Monti Tatra e il parco di Slowinski ({{<extLink "un deserto in Polonia?" "https://youtu.be/kYUqetI7HHQ">}}), rimanendo affascinati in entrambi i luoghi.

Il Parco Nazionale dei Monti Tatra è un'importante destinazione per gli amanti della natura e degli sport all'aperto. Situato al confine tra la Polonia e la Slovacchia, ospita la più alta catena montuosa dei Carpazi, con vette che raggiungono i 2.500 metri. Offre una grande varietà di attività all'aperto, tra cui trekking, sci, arrampicata e mountain bike. D'estate la temperatura è mite e piacevole, ma può essere minata da temporali (noi siamo dovuti fuggire a causa di un fastidioso acquazzone).

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682607673/Articoli/Polonia/monti_tatra_vista_rjhahp.jpg ">}}

Il Parco Nazionale di Slowinski, situato sulla costa del Mar Baltico, è famoso per le sue dune di sabbia mobili che si estendono per oltre 40 chilometri lungo la costa. La più famosa è la duna di Lebka. Il parco offre numerose attività all'aperto, tra cui escursioni, camminate sulla spiaggia, e visite ai villaggi di pescatori locali e ai carboni fossili. 
Per maggiori informazioni relative al parco ti rimandiamo {{<extLink "qui" "https://slowinskipn.pl/en/about-the-park">}}, mentre per quanto riguarda i prezzi sia dell'ingresso al parco che del parcheggio trovi tutto {{<extLink "qui" "https://slowinskipn.pl/en/en-price-list2.html">}}.
Attenzione: i cani non sono ammessi nel parco ed è vietato campeggiare.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682607523/Articoli/Polonia/Deserto_di_B%C5%82%C4%99d%C3%B3w_vista_pzxfoh.jpg">}}

Uno dei parchi nazionali più famosi che per il momento non abbiamo avuto il piacere di visitare è il Parco Nazionale di Białowieża, situato nella parte orientale della Polonia. Al suo interno ospita l'ultima foresta primaria della pianura europea, dove è possibile ammirare specie animali uniche, tra cui il bisonte europeo.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1682607068/Articoli/Polonia/zakopane_pyhsla.jpg">}}

Infine, il Parco Nazionale di Kampinos è situato a pochi chilometri a ovest di Varsavia, è il parco nazionale più vicino alla capitale. Ospita una grande varietà di flora e fauna, tra cui cervi, cinghiali, lontre e numerose specie di uccelli e offre numerose attività all'aperto, tra cui escursioni a piedi, in bicicletta e in canoa.

##### Il nostro Vlog
Se vuoi vedere i nostri vlog sulla Polonia ti lasciamo di seguito le nostre avventure a Cracovia oppure trovi la playlist completa {{<extLink "qui" "https://youtube.com/playlist?list=PLHaclq_J5PZ84ExiQy9T8MXHIOFWhqHQV">}}

{{< youtube2 d5blVGXVJ08>}}

<!-- <div id="Mappe"></div> -->

<!-- ##### Le nostre mappe -->
<!-- {{< gmap "https://www.google.com/maps/d/u/0/embed?mid=1iWT57E7IXes2FIwpnvDKgvbrL740gmU&ehbc=2E312F">}} -->

 