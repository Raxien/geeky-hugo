---
title: 'Un Giappone diverso: 14 giorni on the road nel selvaggio Kyushu'
description: 'Esplora il Kyushu in 14 giorni on the road! Itinerario in camper tra vulcani, onsen, templi nascosti e coste mozzafiato. Scopri il Giappone autentico!'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1713007643/Articoli//Giappone/nanzoin-kyushu-itinerario_iifdfj.jpg
date: 2025-05-16T7:00:00+01:00
categories: ["Viaggiare in Giappone", "Kyushu"]
language: it
type: featured   
continent: Asia
country: Giappone
---
Tutti vanno a Tokyo.Tutti vanno a Kyoto.Tutti fanno le stesse foto davanti agli stessi templi.
Ma il Giappone è molto, molto di più.
Se stai cercando un itinerario alternativo in Giappone, sei nel posto giusto.Oggi ti portiamo con noi in un viaggio di 14 giorni nell’isola di Kyushu, dove abbiamo vissuto per 3 mesi a bordo del nostro camper.Una terra autentica, rurale, vulcanica e sorprendente, dove l’odore dello zolfo si mescola al profumo di pino e di ramen appena servito.

## Perché scegliere il Kyushu?
Kyushu è il volto meno conosciuto del Giappone, ma è forse l’isola più affascinante: **vulcani attivi, onsen fumanti, templi nascosti nel verde, città con storie profonde, coste mozzafiato.**
Ed è perfetta se hai la possibilità di noleggiare un’auto o un camper, perché **molte delle sue meraviglie sono fuori dalle rotte più battute**. A proposito, scopri [tutte le informazioni per guidare in Giappone qui.](/blog/guidare-in-giappone-tutto-quello-che-ce-da-sapere) Ma niente panico: anche con i mezzi pubblici puoi organizzare tutto, soprattutto fino alla tappa a Kumamoto. Basta un po’ più di tempo, pazienza e… Google Maps (che in Giappone è davvero un grande alleato!).

## Giorno per giorno: 14 tappe per innamorarsi del Kyushu

**{{< underline "Giorno 1">}}**: **Fukuoka**  
Atterraggio a Fukuoka. Perché? Perché quasi nessuno ci pensa, ed è una scelta da veri ninja del viaggio. Fukuoka è ben collegata all’Italia (spesso con un solo scalo) e i **voli costano meno rispetto a Tokyo o Osaka.**
Prenditi un po’ di tempo per ambientarti, sgranchirti le gambe e assaggiare il celebre tonkotsu ramen (o se preferisci un’alternativa [vegetariana scoprila qui](/blog/ramen-vegetariano-a-fukuoka-l-alternativa-sorprendente-al-tonkotsu/)). 

{{< leggi-anche url="/blog/cosa-vedere-a-fukuoka-la-citta-accogliente-del-kyushu/">}}

**{{< underline "Giorno 2">}}**: **Buddha di Nanzoin, Dazaifu e arrivo a Nagasaki**  
Ritira l’auto e fai subito tappa al gigantesco **Buddha sdraiato di Nanzoin**. Poi dirigiti a Dazaifu. Nel pomeriggio arrivo a Nagasaki.

**{{< underline "Giorno 3">}}**: **Nagasaki**  
Giornata piena attraverso i punti salienti di una città ricca di storia e cultura: Parco della Pace, Torii spezzato a metà, quartiere olandese e cinese, ponte Meganebashi e il tramonto sulla baia. **Consiglio: scarpe comode o sfrutta i tram e la funicolare!**

{{< leggi-anche url="/blog/un-giorno-a-nagasaki-e-giro-extra-all-isola-fantasma-di-hashima/" >}}

**{{< underline "Giorno 4">}}**: **Hashima (isola fantasma) + Unzen Jigoku**  
Se il mare lo permette, [parti per l’escursione a Gunkanjima](/blog/gunkanjima-l-isola-fantasma-al-largo-di-nagasaki/), la città mineraria abbandonata.Poi rilassati tra i fumi infernali di Unzen Jigoku.

**{{< underline "Giorno 5">}}**: **Shimabara + traghetto per Kumamoto**  
Una passeggiata nella città dei samurai, **tra case in stile Edo e il castello.** Poi traghetto verso Kumamoto. 

**{{< underline "Giorno 6">}}**: **Kagoshima**  
Scendi verso sud ascoltando “Rotolando verso Sud”! Esplora Kagoshima, **la Napoli giapponese affacciata sul vulcano Sakurajima.** Se riesci, prosegui verso Ibusuki o il lago Ikeda.

{{< youtube2 1KkVKbI3esI >}}

**{{< underline "Giorno 7">}}**: **Sakurajima + Miyazaki**  
Traghetto di 10 minuti per il Sakurajima, con la sua footbath lunghissima e il paesaggio quasi lunare. Poi rotta verso Miyazaki.

**{{< underline "Giorno 8">}}**: **Aoshima, Udo Jingu, Obi**  
Inspira a pieni polmoni l’aria salmastra tra coste meravigliose, il santuario scavato nella scogliera, pietre portafortuna e l’antica Obi, detta la piccola Kyoto del Kyushu.

**{{< underline "Giorno 9">}}**: **Gola di Takachiho + danze Kagura**  
Oggi giornata magica: a spasso o a nuoto (scherziamo! Ma puoi affittare una barca a remi, quello sì) nella gola di Takachiho, santuario di Amano Iwato e danze shintoiste la sera al Takachiho Shrine.

**{{< underline "Giorno 10">}}**: **Monte Aso + Kurokawa Onsen**  
Crateri, paesaggi lunari e pascoli infiniti attraverso una caldera enorme e un vulcano che ancora borbotta.Poi relax a Kurokawa Onsen, uno dei villaggi termali più belli del Giappone.

**{{< underline "Giorno 11">}}**: **Beppu**  
Capitale degli onsen: [visita gli “inferni” colorati](/blog/guida-agli-inferni-di-beppu-cosa-sono-quanto-costano-e-quali-vale-la-pena-vedere/), rilassati nei bagni locali e prova le uova cotte nel vapore geotermico.

{{< leggi-anche url="/blog/guida-agli-inferni-di-beppu-cosa-sono-quanto-costano-e-quali-vale-la-pena-vedere/" >}}

**{{< underline "Giorno 12">}}**: **Itoshima**  
Ritorno verso nord con sosta a Itoshima, una spiaggia perfetta per chiudere il viaggio tra onde e tori rossi sul mare.

**{{< underline "Giorno 13">}}**: **Fukuoka**  
Relax, ultimi acquisti e… un’altra ciotola di ramen, che non guasta mai.

**{{< underline "Giorno 14">}}**: **Partenza**  
Tempo di saluti. Ma siamo sicuri: questo angolo di Giappone ti sarà rimasto nel cuore.

{{< leggi-anche url="/blog/viaggio-giappone-informazioni-e-itinerari/" >}}

## Itineario in breve

**{{< underline "Giorno 1">}}**	Arrivo a Fukuoka

**{{< underline "Giorno 2">}}**	Nanzoin – Dazaifu – Nagasaki

**{{< underline "Giorno 3">}}**	Nagasaki

**{{< underline "Giorno 4">}}**	Hashima + Unzen Jigoku

**{{< underline "Giorno 5">}}**	Shimabara – Kumamoto

**{{< underline "Giorno 6">}}**	Kumamoto – Kagoshima

**{{< underline "Giorno 7">}}**	Sakurajima – Miyazaki

**{{< underline "Giorno 8">}}**	Aoshima – Udo Jingu – Obi

**{{< underline "Giorno 9">}}**	Takachiho

**{{< underline "Giorno 10">}}** Monte Aso – Kurokawa Onsen

**{{< underline "Giorno 11">}}** Beppu

**{{< underline "Giorno 12">}}** Itoshima

**{{< underline "Giorno 13">}}** Fukuoka

**{{< underline "Giorno 14">}}** Partenza

<br>

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1713007643/Articoli//Giappone/torri-kyushu-da-vedere_akclnd.jpg" >}}

## Qualche consiglio in più
* Prenota gli alloggi con anticipo, soprattutto nelle località termali.
* Attenzione al meteo: alcune attività (come Hashima o il cratere dell’Aso) dipendono dal mare o dalle eruzioni.
* Ricordati di acquistare una eSim o un Router portatile per poter esser sempre conensso! [Noi consigliamo Japan Wireless.](/blog/la-connessione-perfetta-per-il-tuo-viaggio-in-Giappone-japan-wireless)
* Se hai domande o dubbi sull’organizzazione… scrivici nei commenti! Ci farà piacere aiutarti e magari dare una mano anche ad altri viaggiatori.

## Vuoi vedere le immagini di questi luoghi?
{{< extLink "Sul nostro canale YouTube" "https://www.youtube.com/channel/UCH3tGEnOnx6ql48zZTSiFvw?sub_confirmation=1" >}} trovi i video tappa per tappa! E se ti serve ancora più supporto, sul nostro sito trovi articoli pratici e dritte per organizzare tutto senza stress.

E ricorda: Il Giappone può essere poesia. Basta saperla cercare nei luoghi giusti.

{{< youtube2 rR4q7IHWRh0 >}}