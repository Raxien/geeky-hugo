---
title: 'Lubiana in un giorno: 8 cose da fare per scoprire al meglio la capitale della Slovenia'
description: Hai mai visitato la capitale slovena? Scoprila insieme a noi!
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1689874010/Articoli/Slovenia/lubiana-canale-chiesa-rossa_mr4v7r.jpg
date: 2023-10-23T08:00:00.000
categories: ["Europa", "Itinerari", "Balcani"]
country: Slovenia
type: featured
draft: false
---

Lubiana è una delle capitali europee meno conosciute e più piccole, eppure **racchiude un fascino particolare misto a un'atmosfera conviviale e giovanile**. Visto che non è enorme si visita tranquillamente a piedi in un giorno o in un weekend e permette di raggiungere facilmente altre mete del paese ([che trovi comodamente qui](/blog/slovenia-in-camper-5-giorni-tra-montagne-e-borghi-storici)). 

Ecco allora le 8 cose da vedere a Lubiana in un tour a piedi per non perdersi niente di questa fantastica capitale!

##### 1. Quartieri di Krakovo e Trnovo

La nostra visita della capitale non può che iniziare da **Krakovo**, uno dei quartieri più antichi di Lubiana, diviso dal vicino **Trnovo** dal canale Gradaščica e da uno scenografico ponte. 
Qui oltre a passeggiare piacevolmente fra le persone del posto, potete ammirare alcuni resti romani e afFacciarvi su scorci davvero pittoreschi. 

{{< leggi-anche >}}

##### 2. Piazza del Congresso

Situata vicino al fiume, **Piazza del Congresso** è una delle principali piazze della città. Sorge sulle rovine di un convento cappuccino e proprio qui la popolazione slovena dichiarò l'indipendenza dall'Austria-Ungheria nel 1918. Oggi vi si affacciano l'università, la chiesa delle Orsoline e la Filarmonica.

##### 3. Piazza della Rivoluzione francese

La Piazza della Rivoluzione Francese si trova a pochi passi dalla biblioteca nazionale. Nel mezzo della piazza c'è un obelisco dedicato a Napoleone e un monumento in ricordo della Rivoluzione francese. 

##### 4. Piazza della Repubblica

La piazza Trg Republike ospita il Parlamento e due veri e propri grattacieli, che un tempo erano la sede del partito comunista. In questa piazza, nel 1991, fu dichiarata l'indipendenza del paese dalla Jugoslavia.

##### 5. Vecchia Lubiana
  
Della Lubiana medievale non rimangono che le mura ma si può ammirare **Piazza Prešeren**, che ospita due ponti famosi: il **Ponte dei Draghi** e il **Triplice Ponte**.
  
Il primo è impreziosito da quattro draghi alati, simbolo della città. Il secondo invece, originariamente unico, e diventato oggi uno dei ponti più caratteristici d'Europa, e conduce di fronte alla Chiesa Rosa dei francescani e al monumento in onore del più grande poeta sloveno, France Prešeren.

In questo quartiere si trova anche il **Mercato di Lubiana**.

{{< carousel images="Articoli/Slovenia/lubiana-canale-chiesa_zncbse.jpg,Articoli/Slovenia/lubiana-vista-dall-alto_lgdsb6.jpg,Articoli/Slovenia/lubiana-fortezza_pdxaak.jpg,Articoli/Slovenia/lubiana-orto-bonatico_lpyl9q.jpg,Articoli/Slovenia/lubiana-parco-reggia_nduh9u.jpg,Articoli/Slovenia/lubiana-parco_oyp65g.jpg,Articoli/Slovenia/lubiana-statue_i7vkyi.jpg,Articoli/Slovenia/lubiana-piccola-statua_lglec4.jpg,Articoli/Slovenia/lubiana-scultura_hfhhqp.jpg,Articoli/Slovenia/lubiana-murales-strret-art_almq2u.jpg,Articoli/Slovenia/lubiana-murales-wc_lhtyjf.jpg,Articoli/Slovenia/lubiana-murales_ex6pfi.jpg,Articoli/Slovenia/lubiana-obey_j9habi.jpg" >}}

##### 6. Il castello 

**Ljubljanski grad** è uno dei simboli della città ed essendo stato costruito in cima al colle chiamato **Grajska Planota**, domina la capitale dall'alto ed è visibile praticamente da dovunque ci si trovi. Si può raggiungere a piedi in una ventina di minuti in salita oppure tramite la comoda funicolare. 

Costruito nel 1200 e utilizzato per vari scopri, fra cui quello di prigione, oggi ospita un museo e un bar con una bellissima vista sulla città.

##### 7. Metelkova Mesto

**Metelkova Mesto** è un complesso artistico e culturale che nacque negli anni Novanta dove oggi si organizzano festival, concerti alternativi e mostre. Ogni facciata dei palazzi un tempo occupati è abbellita con graffiti e opere d'arte. Di sera questo quartiere si trasforma in punto di ritrovo per giovani studenti, mentre noi l'abbiamo visitato di mattina presto per coglierne l'aspetto artistico. Lo paragoneremmo a Christiania di Copenhagen, molto più sicuro e pulito però rispetto quartiere danese.

##### 8. Parco Tivoli
  
Il **Parco Tivoli** occupa un quinto del suolo della capitale e offre sentieri che si diramano in varie direzioni oltre a viali alberati, un giardino botanico, una piscina olimpionica all'aperto, due castelli (il Castello di Tivoli, sede di una galleria d'arte, e il Castello Cekin,sede del Museo di storia contemporanea) e uno zoo.
In ogni angolo vien voglia di sedersi e godere dei soli suoni della natura. Anche se avete poco tempo a disposizione merita una passeggiata!

##### Vi è venuta fame?
Se dopo tutto questo camminare ti è venuta fame vi consigliamo di non perdere uno degli street food più famosi dei balcani, il **burek**, una simil pasta sfoglia ripiena e arrotolata.

Noi l'abbiamo acquistato da **Nobel Burek**, un'istituzione in città, aperta 24 ore su 24 e meta di chiunque, sia dal lavoratore mattiniero che dallo studente di ritorno dalla vita notturna. 
Quale gusto scegliere? Il più tipico pare essere quello al formaggio, ma puoi decidere di provare anche la versione ripiena di patate, spinaci, carne e addirittura gusto pizza! 

Se non sei ancora stufo scopri insieme a noi la visita della città!

{{< youtube2 RsTGZQ0ZxDI>}}