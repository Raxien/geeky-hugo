---
title: 'Ciao, quando tornate?'
description: "Quando tornate è stata la domanda più gettonata da quando siamo partiti per vivere la nostra vita a bordo di un van. Domanda facile o difficile? Scoprilo in questo articolo."
image: https://res.cloudinary.com/ilgattodicitturin/image/upload/v1689180920/Articoli/quando%20tornate/IMG_2899_ha372q.jpg
date: 2023-07-08T17:00:00.000
categories: ["Curiosita", "Blog"]
type: regular
draft: true
---

Da quanto siamo partiti una delle domanda più gettonata che ci hanno rivolto è stata:

{{< citazione "Quanto tornate?" >}}

Forse abbiamo sbagliato noi che, prima di partire, ci eravamo dati un tempo. 
**Un anno.**

All’epoca, prima di partire, avevamo un punto interrogativo a tenerci per mano, o forse più di uno:

- Ce l’avremmo fatta **in quattro, 24 ore su 24, in 9 metri quadrati?** 
- Ce l’avremmo fatta **ad uscire dalla nostra comfort zone?**
- Ce l’avremmo fatta **lontano da parenti e amici, dalle nostre radici sicure?**

Mi piace immaginare di aver ribaltato quel punto interrogativo, **trasformandolo in un’altalena.**
Hanno iniziato a cullarci quei dubbi, **aiutandoci a crederci ogni giorno di più invece che a spaventarci.**
Per questo forse il primo mattino in cui ci siamo svegliati, lontani fisicamente ma sempre vicini con il cuore, in un altro posto ma sempre in quel mondo che poi è Casa, abbiamo capito che un anno non ci sarebbe bastato. O meglio che avremmo **fatto di tutto** per poterlo prolungare ad oltranza. 

È stato come spalancare una finestra di prima mattina su una distesa di stimoli. 
I nostri cervelli hanno iniziato a mettere in moto idee a più non posso. Era un continuo ping pong di questo, quello, quell’altro.

{{< image src="https://res.cloudinary.com/ilgattodicitturin/image/upload/v1689180926/Articoli/quando%20tornate/IMG_8600_utjbt5.jpg" >}}
_La risposta a questa difficile domanda sta nella faccia del nostro gatto Saké_

##### Tutto bello ma, quando tornate? 

Siamo appena partiti, poteva essere la risposta nei primi 3 mesi.  
Stiamo appena capendoci qualcosa, la risposta a 6 mesi.  
Siamo in un altro continente, è la nostra occasione per scoprirlo. Risposta a 9 mesi.  
Su questa **"avventura" ci stiamo costruendo ad hoc due lavori**, o forse più. Risposta ad 1 anno.  

##### Ma tornate? Quando? 

È difficile a volte rispondere.  

È difficile a volte provare a far capire una realtà così distante dai canoni sociali ai quali siamo abituati, che comporta vivere nello stesso quartiere di famiglia, fare colazione tutte le mattine nello stesso bar, fare aperitivo il venerdì alle 19 al bar sotto l’ufficio. 
Qui a bordo non c’è posto fisso in tutti i sensi, non ci sono le fatidiche 8 ore, soprattutto **non c’è nulla di certo**. 

Quando siamo partiti non avevamo idea di come gestire tutto ciò. 

**È passato più di un anno.**

##### Non possiamo tornare. 

Non ci riusciamo. Abbiamo investito molto, stiamo raccogliendo i primi frutti. 
Sentiamo di esser parte di un disegno più grande, di avere ancora troppi colori e sfumature da scoprire.  

Quella che può sembrare **una lunga vacanza dalla quale tornare**, per noi si è trasformata **in vita da valorizzare appieno.**  

E quindi torneremo, prima o poi, per abbracciare, per raccontare, per condividere. 
Ma dopo torneremo alla nostra vita, alle nostre 24 ore, a ciò che di incerto ci rende certi, curiosi, felici.

E se anche tu vorrai vivere le nostre avventure mangiando pop corn sul divano, {{< extLink "clicca qui!" "https://www.youtube.com/c/vandipety" >}}

{{< image src="https://res.cloudinary.com/ilgattodicitturin/image/upload/v1689180913/Articoli/quando%20tornate/3BD59BD7-F47D-4742-8169-C88772019A02_baqvuk.jpg" >}}