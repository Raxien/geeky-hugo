---
title: 'Zagabria in un giorno: tour a piedi e in camper della capitale dela Croazia'
description: "Scopri con noi i luoghi imperdibili di Zagabria da raggiungere a piedi e in camper"
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689874010/Articoli/Croazia/zagabria-treno-citta-alta-cfhpjk.jpg
date: 2023-11-20T08:00:00.000
categories: ["Blog"]
country: Croazia
type: featured
draft: false
---

La capitale della Croazia, **Zagabria**, è una città che mantiene il fascino della vecchia Europa ma che al tempo stesso vanta numerosi musei e gallerie d'arte contemporanea.

Tutto il centro storico è percorribile a piedi, mentre consigliamo di spostarvi in camper/van o di utilizzare i mezzi pubblici per raggiungere due mete particolari ma molto interessanti come **il Parco di Maksimir e il Cimitero di Mirogoj.**

La città si divide tra parte Bassa e parte Alta, raggiungibili a piedi oppure tramite la funicolare più piccola d'Europa. 

In tutto il centro cittadino si trovano numerosi locali dove potersi riposare assaggiando i piatti tipici, **anche se i menu non ci sono sembrati molto economici.** 

Noi abbiamo visitato la capitale di domenica, giorno in cui abbiamo usufruito del parcheggio gratuito a 20 min dal centro. Purtroppo o per fortuna era giorno di maratona quindi abbiamo goduto di una bella atmosfera conviviale ma che non ci ha permesso di ammirare appieno la piazza centrale.
Inoltre la facciata della cattedrale e la piazza di San Marco erano ricoperte dai ponteggi per i lavori di restauro. 
Abbiamo prolungato la nostra sosta al lunedì per raggiungere anche il Cimitero che si trova a nord della città.
Se vuoi scoprire le altre mete del nostro tour in Croazia a bordo del van trovi tutto in [questo articolo](/blog/croazia-in-camper-un-itinerario-decisamente-alternativo).

##### Itinerario di Zagabria in un giorno

###### 1. Ban Josip Jelačić Square
La piazza centrale più famosa della capitale si trova nella Città Bassa ed è interamente pedonale; vi si affacciano numerosi palazzi e locali, oltre alla statua di un famoso condottiero.  
  
{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Croazia/zagabria-piazza-centrale-z3iodu.jpg" >}}

###### 2. Mercato di Dolac
Situato subito a ridosso della piazza principale, un tempo questo storico mercato pullulava di bancarelle di frutta e verdura su cui le Kumize, le donne anziane che raggiungevano la città, vendevano i prodotti delle loro campagne, oltre a potervi trovare spezie, fiori e  chioschi dove assaggiare le specialità tipiche del luogo. Oggi viene ancora allestito ogni giorno (lun-ven 6:00-14:00, sab fino 15:00, dom fino 12:00) ma è decisamente meno pittoresco. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Croazia/zagabria-oktogon-bypkay.jpg" >}}

###### 3. Cattedrale di Zagabria
Il luogo di culto più importante della città si trova a 260 m dal Mercato di Dolac ed è dedicato all'Assunzione della Beata Vergine Maria. Al suo interno può ospitare più di 5.000 persone e le sue due guglie, alte 108 m, sono visibili da ogni punto della città. Peccato averla trovata chiusa per restauro. 
Sul piazzale abbiamo comunque potuto ammirare il monumento della Beata Vergine Maria, con in cima una statua dorata.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Croazia/zagabria-chiesa-ijafhn.jpg" >}}

###### 4. Funicolare e Lotrscak Tower
La *Uspinjača*, ovvero la funicolare più piccola al mondo (attiva tutti i giorni dalle 6:30 alle 22:00, al costo di 5,00 HRK/€0,65 a corsa) è considerata Patrimonio Culturale protetto, è lunga solo 66 m e impiega solo 64 secondi per raggiungere la città Alta, altrimenti raggiungibile in 10 minuti a piedi. Qui potrete ammirare la *Lotrsack Tower*, il punto di difesa più importante della città, sulla quale si può salire a pagamento per ammirare Zagabia dall'alto.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Croazia/zagabria-murales-gzwlc6.jpg" >}}

###### 5. Piazza Markov e Chiesa di San Marco
Situate a 3 min a piedi dalla Lotrsack Tower, vi faranno immergere nel cuore della parte medievale di Zagabria. Oltre ad ospitare la sede del Parlamento, la piazza permette di visitare (se avete più fortuna di noi e non trovate le transenne) la *Chiesa di San Marco* sul cui tetto si possono ammirare gli stemmi della Croazia, della Dalmazia e della Slavonia.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Croazia/zagabria-chiesa-mark-gdqnlk.jpg" >}}

###### 6. Parco di Maksimir
E' un vero e proprio polmone verde della capitale, al cui interno si trova anche lo Zoo. L'accesso è gratuito (tranne allo zoo) e si ha l'imbarazzo della scelta per passeggiare tra laghetti e alberi secolari: questo parco era un tempo un bosco poi risistemato dal Vescovo cittadino nel 18° secolo. 

###### 7. Cimitero di Mirogoj
E' uno dei cimiteri più belli d'Europa, completamente immerso nel verde, con al suo interno numerose cappelle e veri e propri monumenti. Si trova a 3 km da Piazza Markov. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Croazia/zagabria-cimitero-monumentale-chiesa-ovjmeo.jpg" >}}

###### 8. Musei
All'inizio di questo articolo citavamo la presenza di numerosi musei, come il Museo Mimara che è uno dei più famosi del Paese, il Museo di Arte Naif, il Museo Archeologico, il Museo delle Relazioni Interrotte. Noi non li abbiamo visitati ma potrebbero essere delle mete interessanti da inserire in un giorno in più disponibile alla visita della capitale croata. 

##### Vlog

Se vuoi rivivere le emozioni a caldo della visita di Zagabria e passeggiare per il parco insieme a Olimpia e Sakè, i nostri cane e gatto, ti lasciamo qui sotto il video dedicato. Buona visione e buona passeggiata! 

{{< youtube asvtCfK9ko8 >}} 