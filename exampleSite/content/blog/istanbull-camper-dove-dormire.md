---
title: 'Istanbul in camper: dove dormire?'
description: 'Scopri dove dormire a Istanbul in camper! Trova campeggi sicuri e parcheggi low-cost per visitare la Moschea Blu e Taksim, con consigli per un’esperienza unica.'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754638685/Articoli/turchia/camper-istanbul-dove-dormire_l2zigk.png
date: 2025-08-07T7:00:00+01:00
categories: ["Turchia in Camper", "Istanbul"]
language: it
type: regular   
continent: Asia
country: Turchia
draft: false
---
Arrivare a Istanbul in camper **è un’esperienza indimenticabile**: questa città straordinaria unisce Europa e Asia in un mix di storia, cultura e modernità. Se viaggi on the road e vuoi visitarla senza stress e senza spendere troppo, **esistono soluzioni sicure e convenienti per sostare.** Così potrai lasciare il mezzo in tranquillità e dedicarti alla scoperta di meraviglie come la Moschea Blu, Santa Sofia o la vivace piazza Taksim, senza pensieri per traffico e parcheggio.

{{< indice >}}

{{< underline "Attenzione:" >}} Ogni informazione aggiornata sullo spot proviene da iOverlander, [l'applicazione che usiamo per viaggiare](/blog/camper-le-applicazioni-da-avere-per-viaggiare) e trovare uno spot in giro per il mondo. Inoltre, il prezzo in Lire Turche potrebbe variare in base al cambio.

## Campeggio e parcheggio
Ecco un elenco di campeggi a pagamento sicuri a Istanbul.

### Il campeggio migliore: Yenikapi Caravan RV Park
Una volta arrivato, ti consiglio di dirigerti **{{< extLink "verso il campeggio Yenikapi Caravan RV Park." "https://maps.app.goo.gl/ULsk6Q24smh5VHYY7" >}}** Situato in una posizione strategica, è ben attrezzato, sicuro e facilmente raggiungibile dal centro città [tramite la metropolitana](/blog/la-metropolitana-di-istanbul-un-viaggio-sostenibile-nel-cuore-della-citta), che ti permetterà di arrivare alla principale attrazione in circa 20 minuti oppure a piedi in 30 minuti. 

Il prezzo varia in base al cambio euro-lire turche. Attualmente costa 500 Lire Turche.

{{< underline "Importante:" >}} Stando all’ultima recensione, **è attualmente chiuso per riparazioni.**

{{< youtube2 "jCh6m8fchHI"  "Ecco il nostro ingresso e una vista del campeggio!" >}}

### Alternativa: Bosphorus Caravan Camp
Il campeggio {{< extLink "Bosphorus Caravan Camp" "www.bosphoruscaravanpark.com/" >}} è un ottimo campeggio con vista sul mare del Bosforo. {{< extLink "Stando all’ultima recensione" "https://ioverlander.com/places/d6f945a3-ac96-49a5-9b2b-26f5a8cb06fd" >}} **costa 30 euro per 24 ore** e comprende doccia, servizio igienico, acqua, elettricità, spazzatura, WiFi e sicurezza.

Non è tra i più economici e non è centralissimo, richiede di affidarsi a un taxi o a un mezzo pubblico per raggiungere il centro, ma è un’ottima alternativa. {{< extLink "Si trova a questo indirizzo." "https://maps.app.goo.gl/8X73GUVcRYqtQbQdA" >}}

## Parcheggio a pagamento
Se non hai bisogno di un servizio, Istanbul offre un parcheggio sicuro a pagamento. Il prezzo può variare in base alla zona.

### Parcheggio alla Moschea Blu
Esiste un parcheggio centralissimo direttamente sotto la Moschea Blu. Può essere complesso da raggiungere per un mezzo più lungo di 7 metri. Costa circa 25 euro a notte. La comodità si paga.

Si trova {{< extLink "a questo indirizzo" "https://maps.app.goo.gl/hE4izwi6DC8ZvWpV7" >}}.

{{< leggi-anche url="/blog/itinerario-per-camperisti-a-istanbul-5-giorni-per-scoprire-la-citta/" >}}

### Parcheggio in centro
Esiste un parcheggio {{< extLink "Secondo l’ultima recensione" "https://ioverlander.com/places/2e406276-24f0-4ec6-a390-e2a6f780858b" >}} che costa 400 Lire Turche (circa 8,50 euro).

Si trova a {{< extLink "questo indirizzo" "https://maps.app.goo.gl/3HQfRGEYc5oABrmf9" >}}.

## In libera
Dormire in libera gratuitamente a Istanbul è un’impresa. L’unico parcheggio gratuito segnalato è vicino al campeggio [Bosphorus Caravan Camp](#alternativa-bosphorus-caravan-camp). Stando alla {{< extLink "recensione" "https://ioverlander.com/places/DF3F767E-B1DB-4BBE-8E3C-CA8869907A8D" >}}, è possibile dormire in libera senza problemi.

Ha lo stesso difetto del campeggio, ovvero la necessità di prendere un taxi o un mezzo pubblico per raggiungere il centro.

_{{< underline "Disclaimer:" >}} Nonostante Istanbul sia una città sicura, non ci assumiamo responsabilità in caso di furto. Usa questo parcheggio a tuo rischio e pericolo._