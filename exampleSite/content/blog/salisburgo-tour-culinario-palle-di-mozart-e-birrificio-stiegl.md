---
title: "Viaggiare con Animali Domestici in Giappone: Evita la Quarantena con le Normative, Trasporti e Sistemazioni Pet-Friendly"
description: "Scopri come viaggiare con il tuo animale domestico in Giappone evitando la quarantena. Leggi la nostra guida completa su normative, trasporti pet-friendly e sistemazioni che accolgono animali."
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1739789765/Articoli/Giappone/giappone-quarantena_mau6pb.jpg
date: 2025-02-10T10:00:00+01:00
categories: [ "Animali", "Guida"]
type: featured
country: Giappone
draft: true
---

Viaggiare in Giappone con il tuo animale domestico **è un'esperienza unica**, ma richiede una pianificazione accurata. Il paese adotta normative rigorose per l'importazione e il trasporto di animali, da rispettare assolutamente per garantire un viaggio sicuro e confortevole. 
Questa guida ti fornisce tutte le informazioni essenziali per portare con te il tuo cane o gatto in Giappone, **per evitare la quarantena** e affrontare al meglio ogni passaggio. 

Prepara le valigie, prendi il pupazzo preferito del tuo amico a quattro zampe e parti per un'avventura indimenticabile in Giappone!

`Fonti ufficiali: Le informazioni complete sono disponibili sul sito del Ministero dell'Agricoltura, delle Foreste e della Pesca giapponese: {{<extLink "MAFF" "https://www.maff.go.jp/aqs/english/animal/dog/import-other.html">}}` 

##### Burocrazia Giapponese per Importare Animali Domestici
Il Giappone adotta rigide misure per proteggere la sua fauna locale da malattie infettive, in particolare dalla rabbia. 
Tali procedure di importazione, consultabili sul sito di competenza giapponese, variano a seconda del paese o della regione di esportazione. 
 
Per importare cani e gatti da regioni non designate (tra cui l’Italia), segui con **attenzione** questo procedimento.

###### 1. Preparazione Pre-viaggio: minimo almeno 180 giorni prima dell’ingresso

Per importare un animale in Giappone, segui un processo che inizia almeno 180 giorni prima dell'ingresso nel paese e che diventano 270 giorni nel caso viaggi con un cucciolo. Questo periodo di tempo serve per garantire che il tuo animale soddisfi tutti i requisiti di salute. Prima di tutto assicurati di avere:

* **Microchip**
Tutti gli animali che entrano in Giappone devono avere un microchip conforme agli standard ISO 11784/11785, impiantato prima della vaccinazione antirabbica. **Verifica che il microchip sia leggibile e registrato correttamente**, poiché i funzionari lo utilizzano per identificare il tuo animale durante le ispezioni.

* **Vaccinazione Antirabbica**
Ogni cane o gatto che entra in Giappone deve essere vaccinato contro la rabbia. Sono richieste almeno due vaccinazioni contro la rabbia, e il periodo di validità non scade al momento dell’ingresso. Attenzione, il tuo animale deve avere almeno 91 giorni prima di poter ricevere la prima dose di vaccino (leggi [quest'articolo per maggiori informazioni](/blog/viaggiare-con-cane-e-gatto-tutto-quello-che-devi-sapere.md)).

* **Test degli Anticorpi Antirabbici**
Un passaggio fondamentale è il test degli anticorpi contro la rabbia. Questo test serve per garantire che il tuo animale abbia un livello sufficiente di anticorpi per proteggerlo dalla rabbia e i risultati devono mostrare **che il titolo anticorpale è uguale o superiore a 0,5 UI/ml.**

Il veterinario esegue un prelievo del sangue e spedisce il campione presso un laboratorio riconosciuto a livello internazionale (in Italia tale laboratorio è {{<extLink "l'Istituto Zooprofilattico Sperimentale delle Venezie (IZSVe)" "https://www.izsvenezie.it/">}}). Il risultato arriva via mail al proprietario dell’animale. 

`Nota Il test avviene almeno 180 giorni prima dell’ingresso per evitare la quarantena ed è valido per 24 mesi, purché le vaccinazioni successive siano aggiornate.`

###### 2. Pre-Notifica all'Animal Quarantine Service

Una volta completati tutti i documenti richiesti **e 40 giorni prima dell’arrivo notifica l'ingresso del tuo animale domestico**, inviando una email agli indirizzi specifici dell’aeroporto o del porto giapponese in cui arrivi (trovi tutte le informazioni {{<extLink "a questo link" "https://www.maff.go.jp/aqs/english/attach/pdf/aqs_contact_list_en.pdf">}}).
In allegato inserisci i seguenti documenti:

* La data e il luogo previsto di arrivo
* Foto del passaporto del proprietario
* Foto del passaporto del tuo animale domestico. In particolar modo la pagina con le vaccinazioni antirabiche e le date di somministrazione e scadenza. È importante che scrivi la data di arrivo nel formato anno/mese/giorno per evitare incomprensioni.
* Il certificato del test relativo alla titolazione anticorpale.
* Foto del trasportino

I funzionari giapponesi del MAFF valutano la tua documentazione e, se è tutto corretto, **ti inviano il Modulo di richiesta di ispezione all’importazione e il Modulo AC.** 

- **Modulo di richiesta di ispezione:** contiene informazioni sul proprietario, il nome e la data/scadenza della vaccinazione dell'animale, il numero del microchip e altro ancora. Le domande sono semplici e trovi le istruzioni su come compilarle sul loro sito Web ufficiale. Invialo via mail non appena lo completi. 
- **Il Modulo AC**: lo compila e firma il veterinario del tuo paese di origine o del paese in cui ti trovi prima di entrare in Giappone.

###### 3. Ispezione Pre-viaggio da un Veterinario Ufficiale

A meno di 10 giorni dal viaggio, un veterinario sottopone il tuo animale a una visita clinica e rilascia **un certificato di buona salute e compila il Modulo AC.**
Invia il modulo ai funzionari giapponesi, che verificano la sua correttezza. Questo passaggio è molto importante, perché **un piccolo errore può impedire al tuo animale domestico di entrare in Giappone.**

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1739789925/Articoli/Giappone/giappone-certificato-esportazione_c2c1uz.jpg">}}

Dopo la visita clinica recati presso gli uffici veterinari governativi del paese di provenienza (solitamente ogni veterinario locale fornisce il contatto dell’ufficio più vicino) con il certificato di buona salute e il Modulo AC; qui ricevi **il certificato di esportazione.** Invia anche questo documento al MAFF per ottenere l'approvazione finale.

`Nota Importante: Prendi appuntamento per tempo, sia dal veterinario che presso l’ufficio veterinario governativo.
Invia il certificato di esportazione via mail al MAFF, che ti trasmette in risposta un documento di approvazione finale, da portare con te in Giappone insieme a tutto il resto della documentazione.`

###### 4. Ispezione all’Aeroporto\Porto di Arrivo

Una volta arrivato in Giappone, il servizio di quarantena sottopone l’animale a un'ulteriore ispezione, controlla i documenti e scansiona il microchip.  

Tieni il tuo cane o gatto sempre all'interno del trasportino durante tutta l'ispezione. In genere, l'ispezione dura da circa 30 minuti a qualche ora, a seconda della completezza dei documenti e del numero di animali in arrivo.
A proposito, scopri {{<extLink "il trasportino preferito di Sakè!" "https://www.mrpeanutspetcarriers.com/?rfsn=8379397.59709d&utm_source=refersion&utm_medium=affiliate&utm_campaign=8379397.59709d">}} È estendibile e garantisce a Sakè di muoversi liberamente al suo interno. In più ha mille tasche per renderlo il più areato possibile e al suo interno puoi sistemare una comoda traversina. 

`Nota: Il link al trasportino di Sakè è un link di affiliazione. Acquistando tramite esso, potremmo ricevere una commissione senza costi extra per te. Grazie per il supporto!`

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1739789925/Articoli/Giappone/giappone-trasportino_vlzuiu.png">}}

###### 5. Procedura Post-Ispezione

Se tutta la documentazione è corretta e l'ispezione ha esito positivo, il tuo animale entra senza necessità di quarantena. In caso contrario, il tuo animale rischia una quarantena che dura fino a 180 giorni. Calcola i giorni di quarantena nella seguente maniera:

{{< citazione "180 giorni - giorni trascorsi dal test degli anticorpi = giorni di quarantena">}}

La quarantena avviene in apposite strutture il cui costo è a tuo carico. A seconda dei risultati della quarantena, il cane o il gatto può comunque non essere ammesso in Giappone.

<!-- 
##### Trasporti Pet-Friendly in Giappone

Il Giappone offre un sistema di trasporti pubblico molto efficiente, ma non tutti i mezzi sono adatti a viaggiare con animali domestici. Ecco come affrontare i vari mezzi di trasporto:

* **Animali di Piccola Taglia:** i cani e i gatti di piccola taglia viaggiano se tenuti all’interno di un trasportino o una borsa apposita.
* **Biglietto per Animali:** oltre al tuo biglietto, in alcuni casi acquisti un biglietto separato per il tuo animale domestico.
* **Carrozze Designate:** alcuni treni hanno carrozze speciali dove gli animali sono ammessi. Verifica le compagnie ferroviarie per dettagli aggiuntivi.

##### Sistemazioni Pet-Friendly in Giappone

Trovare un alloggio pet-friendly in Giappone non è semplice e richiede un po' di ricerca. Alcuni hotel offrono camere specifiche per chi viaggia con animali, mentre altri hanno aree comuni dove gli animali sono ammessi.
Cerca anche case vacanza o appartamenti che permettono di portare con sé gli animali, usando piattaforme come Airbnb. Conferma sempre in anticipo per evitare sorprese.

##### Consigli Essenziali per la Valigia del Tuo Animale Domestico
Quando prepari la valigia per il tuo animale domestico, porta tutto il necessario per garantirgli un viaggio comodo e sicuro:
* Ciotole per Cibo e Acqua: Includile sempre, anche quelle pieghevoli per risparmiare spazio. Queste non mancano mai nei nostri viaggi!
* Guinzaglio e Collare/Imbracatura: Sono essenziali per il controllo del tuo animale durante le passeggiate. Ecco la pettorina che usiamo con Sakè!
* Medicinali e Cibo: Se il tuo animale ha bisogno di medicinali o di una dieta particolare, porta abbastanza scorte per tutta la durata del viaggio. Verifica in anticipo con le autorità giapponesi che tutti i farmaci o gli integratori che porti siano ammessi nel paese.

##### Etichetta e Comportamento in Giappone: Come Comportarsi in Pubblico con il Tuo Animale
In Giappone è essenziale rispettare le usanze locali e l'etichetta riguardo gli animali domestici. Ecco alcuni consigli:
* Tieni il Tuo Animale al Guinzaglio: In tutti gli spazi pubblici è obbligatorio tenere il tuo animale al guinzaglio.
* Raccogli gli Escrementi: Porta sempre con te sacchetti per raccogliere i bisogni del tuo animale, ma sappi che in Giappone le aree per lo smaltimento dei rifiuti sono per lo più inesistenti e devi attrezzarti al meglio in merito, portando i rifiuti in hotel/casa. 
* Ristoranti: Ad oggi non sono molti i locali che permettono di pranzare o cenare in compagnia del proprio animale domestico. Informati bene in anticipo per evitare spiacevoli sorprese. 
* Rispetta i siti culturali: molti siti culturali in Giappone, come templi e santuari, hanno regole severe riguardo agli animali domestici. Verifica in anticipo per assicurarti che il tuo animale domestico sia ammesso e per scoprire eventuali regole o restrizioni aggiuntive.
-->

Tutte queste informazioni derivano dalla nostra esperienza personale: arriviamo dall'Italia al Giappone con il nostro gatto, a bordo di un camper! 
Se ti fa piacere segui {{<extLink "le nostre avventure su YouTube" "https://www.youtube.com/channel/UCH3tGEnOnx6ql48zZTSiFvw?sub_confirmation=1">}} dove raccontiamo tutte le nostre esperienze e consigli di viaggio. 

Ti auguriamo di vivere un'avventura indimenticabile con il tuo animale domestico!

{{< blogFooter "" "1" "0">}}