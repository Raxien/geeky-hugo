---
title: "Gateau basque: dolci dal mondo"
description: "Hai mai assaggiato il Gateau Basco, lo scrigno di burro, zucchero, vaniglia e farina che racchiude varie marmellate o crema pasticciera? Scoprilo con noi!"
image: "https://res.cloudinary.com/ilgattodicitturin/image/upload/v1690376117/Articoli/rabat/gateau/gateau_fiktyd.jpg"
date: 2023-07-24T10:00:00Z
categories: ["Cucina"]
country: Paesi Baschi
type: featured
draft: true
---

Il **Gâteau Basque** è un dolce originario dei Paesi Baschi, ma ormai decisamente diffuso anche nella vicina Francia. 
Ed è stato proprio in un paese francese, a Bayonne, che abbiamo assaggiato per la prima volta questo piccolo scrigno dal cuore dolce e ce ne siamo innamorati. 

##### Le origini del Gâteau Basque

La *ricetta tradizionale* prevede una ripieno a base di marmellata di ciliegie nere ma ormai sui banchi delle pasticcerie si trovano tantissime varianti, dalla classica crema pasticciera a marmellate tutti i gusti più uno. 

Si narra che il Gâteau Basque sia originario della città di Cambo-les-Bains, dove veniva preparato da una donna che tramandò la ricetta a figlia e nipoti.
Pare poi che la ricetta sia stata venduta proprio da una delle discendenti a un rivale pasticcere.
Una storia dolce-amara per un dolce che inizialmente non prevedeva una farcia a quanto pare, ma solo un po’ più di uova e zucchero nell’impasto.

##### Ingrediente fondamentale: il burro!

Ovviamente un ingrediente principe della pasta frolla del Gâteau Basque è il burro, in quantità notevoli, da amalgamare con farina, farina di mandorle, zucchero, uova.

È nella cottura in forno che i due dischi di pasta frolla si uniscono e diventano un vero e proprio scrigno di dolcezza.
Davvero difficile scegliere fra uno dei tanti gusti disponibili, motivo per cui come primo assaggio abbiamo scelto il Gateau Basco classico tradizionale.

{{< image src="https://res.cloudinary.com/ilgattodicitturin/image/upload/v1690376115/Articoli/rabat/gateau/gateau_basco_txp2fs.jpg" >}}

##### Una storia divertente: la nostra prova assaggio

Ovviamente secondo te potevamo non vivere l'assaggio di questo dolce senza creare una situazione divertente o imbarazzante?
Allora immaginaci che entriamo in questo negozio tutto luminoso.. prendiamo un gateau in due, la signora carina ci mette nella busta due pepite che immaginiamo essere cioccolatini. 
Tutti felici camminiamo per le viuzze del paese fra cioccoli e case a graticcio, decidendo di non poter resistere all'assaggio del gentile omaggio. 
Peccato che non fossero cioccolatini, bensì probabilmente "fudge", dei dolcetti gommosi che ci si sono appiccicati ai denti! Siamo scoppiati a ridere dal disgusto, peggiorando la situazione: noi, in mezzo alla strada, con un fudge incollato ai denti, la gopro in mano che ha ripreso tutto.. e le papille gustative in ribellione! 

Insomma se vuoi farti una risata in compagnai trovi tutto in questo video! 


{{< youtube 3BQKTpHqFP4 >}} 3BQKTpHqFP4

E tu quale ripieno avresti scelto? Ti aspettiamo nei commenti. 


