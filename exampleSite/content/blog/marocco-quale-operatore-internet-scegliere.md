---
title: '5 parcheggi per camper in Marocco da sogno'
description: 5 parcheggi, tutti gratuiti tranne uno, in cui vivere e sognare a bordo del tuo camper
image: https://res.cloudinary.com/ilgattodicitturin/image/upload/v1684506267/IMG_9525_umvoqs.jpg
date: 2022-07-05T10:00:00+01:00
categories: [ "Curiosità", "Consigli"]
type: regular
draft: true
---

Quando si viaggia a bordo di un van o camper o tenda e si sceglie di dormire in libera non è sempre scontato trovare un posto per la notte in cui valga la pena fermarsi un po' di più. 
Spesso poi, se quel luogo è davvero perfetto, ci si deve spostare per poter trovare i servizi o per fare rifornimento di viveri. 
In 3 mesi in Marocco abbiamo avuto la fortuna di trovare 5 luoghi che ci hanno davvero regalato una sosta paradisiaca. 

Si tratta di posti in cui ci siamo sentiti in sicurezza e in cui non abbiamo dovuto pagare per sostare, tranne uno presidiato da un guardiano notturno. 
Ti lasceremo la mappa con le coordinate, ma ricordati che si tratta di suolo pubblico e che quindi nel tempo qualcosa potrebbe cambiare!

Torniamo però insieme in quei luoghi insieme e leggi fino al fondo per scoprire il nostro preferito! 

#### Mirleft-Sidi Ifni
Siamo arrivati in questo luogo affacciato sulal costa atlantica un pomeriggio intorno alle 18, giusto in tempo per conoscere i vicini di van (altri due mezzi stranieri) e ammirare ognuno appoggiato alla propria casa mobile un tramonto a dir poco meraviglioso in cima alle scogliere.

_ACCESSO_ 
La strada per arrivarci è sterrata, fattibile con un mezzo come il nostro (van 5.40), forse più difficile con un mezzo più lungo e soprattutto sconsigliata se nei giorni precedenti dovesse aver piovuto.
_SERVIZI_
Se hai bisogno di cibo nella vicina Sidi Ifni trovi un piccolo souk provvisto di ogni bene.
Vuoi fare anche un bagno o camminare a riva? Ti basta fare qualche chilometro di strada e trovi le spiagge di Sidi Ifni o Mirleft. 

L'unico problema di questo luogo è che essendo in cima alle scogliere può essere pericoloso in caso di forte vento. E' proprio per questo motivo che abbiamo deciso di spostarci ed evitare di metterci in pericolo.

{{< image src="https://res.cloudinary.com/ilgattodicitturin/image/upload/v1684505852/IMG_7082_pg35bw.jpg" >}}

#### Tafraout
Hai mai immaginato di dormire in mezzo a un palmeto? Per noi è stata una prima volta davvero emozionante.
In questo luogo tra l'altro pui concederti numerose escursioni, sia a piedi sulle montagnole circostanti che a bordo del tuo mezzo per raggiungere ad esempio le vicine rocce colorate. 
<!-- link video  -->
_ACCESSO_ 
La strada per arrivarci è asfaltata, per poi tramutarsi in sterrato e prato nella zona adibita a parcheggio. E' fattibile per qualsiasi mezzo. 
_SERVIZI_
Il paese di Tafraout offre numerosi negozi e ristoranti ed è comodamente raggiungibile a piedi. Ogni giorno passa un panettiere in bicicletta nel parcheggio e una volta a settimana un camioncino per il rifornimento dell'acqua.

Per sostare la notte si paga una tassa di 15 DH a un guardiano notturno (che controlla però veramente il parcheggio).

Vuoi vedere le nostre avventure in questo luogo fra trekking e rocce colorate? 
{{< youtube VUcb9JEbnME>}}

#### Cattedrale di Amsfrane 
Non immaginarti una sosta religiosa, perchè di una Cattedrale in questo luogo troverai solo la forma di una montagan imponente. Tutto attorno la natura regna sovrana, con alberi e il letto del fiume. 

_ACCESSO_ 
La strada per arrivarci è tutta in salita e piena di curve, un po' stretta in alcuni punti e quasi totalmente asfaltata, tranne l'ultimo tratto in cui occorre attraversare il letto del fiume. 
Con un mezzo di grandi dimensioni potresti avere difficoltà.
_SERVIZI_
Troverai solo un paio di container che rivendono pane e snack preconfezionati. Se pensi di rimanere in zona porta con te una scorta di acqua, frutta e verdura. 

Nei weekend e nei giorni di festa la zona si anima di persone per lo più del posto che grigliano e campeggiano. 

{{< image src="https://res.cloudinary.com/ilgattodicitturin/image/upload/v1684506297/IMG_1460_sgnjte.jpg" >}}

#### Lago El Ouidane
Non appena superata la diga e un paio di resort turistici ci si ritrova davanti una spianata di terra secca, dove un tempo questo lago era decisamente più rigoglioso. Puoi decidere di parcheggiare all'inizio all'ombra di qualche albero o in riva in pieno sole e in compagnia di qualche pescatore.
_ACCESSO_ 
La strada per arrivarci è semplice e asfaltata, solo l'ultimo tratto è un facile sterrato. 
_SERVIZI_
A poche centinaia di metri dall'accesso si trova una piccola bottega in cui trovare solo qualche snack, mentre invece il paese più vicino è a 6 km e il martedì e mercoledì mattina ospita un grande souk.

Se ti venisse voglia di pizza non temere: da {{< extLink "da Snack Pizzeria Slimane" " https://goo.gl/maps/u6ybUJ5bxPwFKo2b8?coh=178573&entry=tt" >}} trovi la margherita a 22 DH e uscirai davvero soddisfatta/o!  

{{< image src="https://res.cloudinary.com/ilgattodicitturin/image/upload/v1684505893/IMG_1300_ekbfqz.jpg" >}}


#### Lago El Sidi Chahede
Questo è il nostro posteggio del cuore ed è il luogo che più abbiamo forse amato di tutto il Marocco. Siamo rimasti 5 giorni immersi nel nulla, senza che ci mancasse alcunchè. Attorno a noi le montagne rosse, verdi, bianche. Qualche campo di grano. Il letto di quello che un tempo era un lago, oggi totalmente prosciugato. 
Potrebbe intimorire alcuni, noi abbiamo apprezzato tutto: il silenzio, il cielo stellato, la possibilità di camminare in qualsiasi direzione.
Non esistono zone d'ombra ma dalle 11 del mattino si alza una brezza davvero piacevole. 

_ACCESSO_ 
La strada per arrivarci nell'ultimo tratto è sterrata e molto molto stretta. Noi in ogni caso non abbiamo avuto difficoltà.
_SERVIZI_
A pochi chilometri, sulla riva di un lago limitrofo ancora esistente, puoi trovare il banchetto di qualche pescatore che prepara pesce grigliato e su ordinazione la tajina. Null'altro. 

Purtroppo siamo andati via per cercare una fontana dove caricare acqua (a mezz'ora) e un luogo dove fare la spesa (raggiungendo la vicina Fez in un'ora).

{{< image src="https://res.cloudinary.com/ilgattodicitturin/image/upload/v1684506311/DSC02744_ymmifg.jpg" >}}



Che te ne pare? Anche tu avresti dormito in questi luoghi?
Anche tu sei un'amante della libera o preferisci sostare nei campeggi?
Ti aspettiamo nei commenti!








