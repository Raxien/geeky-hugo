---
title: 'Internet e chiamate in Marocco: quale operatore scegliere'
description: Se stai pianificando di visitare il Marocco ecco quale operatore scegliere per spendere meno!
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1689177365/Articoli/Marocco/marocco-internet_ekw4wn.png
date: 2023-09-01T10:00:00+01:00
categories: [ "Africa", "Consigli"]
country: Marocco
type: regular
draft: false
---

Al giorno d'oggi siamo abituati ad avere facilmente l'accesso a Internet, che ci sembra ancor più essenziale quando si viaggia, consentendoci di rimanere in contatto con amici e familiari, **condividere esperienze sui social**, ottenere informazioni su luoghi da visitare e molto altro. 
Se stai pianificando **un viaggio in Marocco** e desideri rimanere connesso durante la tua avventura, abbiamo preparato una guida pratica su come ottenere Internet: essendo rimasti in paese 3 mesi a bordo del nostro camper abbiamo raccolto il maggior numero di informazioni possibili per aiutarti a non andare in panico.  

#### Punti di accesso Wi-Fi
I punti di accesso Wi-Fi sono ampiamente disponibili **nelle città più turistiche e nelle strutture ricettive del Marocco**. Hotel, ristoranti, campeggi, caffè e centri commerciali spesso offrono connessioni Wi-Fi gratuite ai loro clienti. 
Tuttavia, tieni presente che la qualità e la velocità della connessione potrebbero variare. 

I punti di accesso Wi-Fi possono essere una soluzione comoda per caricare qualche foto sui social o la ricerca di informazioni, ma potrebbero non essere affidabili per attività che richiedono una connessione stabile, come lo streaming di video o il download di grandi file.

#### Scheda SIM locale
Un'opzione **altamente consigliata** per ottenere Internet durante il tuo viaggio in Marocco è l'acquisto di una scheda SIM locale. Sul territorio sono presenti tre operatori:
- Maroc Telecom
- Inwi
- Orange

##### Maroc Telecom 
**{{<extLink "Maroc Telecom" "https://www.iam.ma/">}}** è la scelta migliore se si vuole avere internet sempre disponibile, **anche in mezzo al deserto del Sahara!**
Puoi acquistare la SIM facilmente nei negozi autorizzati, nelle stazioni e negli aeroporti. 
Inoltre è **l'unica opzione disponibile se si prevede un soggiorno breve** (meno di un mese).

Ovviamente, dato che garantisce una connessione stabile ovunque, è l'operatore **più caro**: nel momento in cui siamo stati noi in Marocco (inizio 2023), il prezzo equivaleva a 1 euro per giga consumato (10 dh/ go).

Per ricaricare la SIM è sufficiente recarsi in qualsiasi attività commerciale che riporti l'insegna "Maroc Telecom" e acquistare una ricarica in base alle proprie esigenze. 
Successivamente basta inviare un SMS al 555 inserendo il codice a 14 cifre seguito da *3 (Es. 12345678901234*3). 
Non dimenticarti di comporre alla fine del messaggio "*3" altrimenti anziché ricaricare interent **riceverai solo minuti per le chiamate su suolo marocchino!**

Maroc Telecom offre anche alcune promozioni per avere internet illimitato, che però non sono economiche (70 euro al mese circa) e alle quali noi non siamo riusciti ad accedere.

{{< procontro pro1="Si trova facilmente" pro2="Prende anche nel Sahara" contro1="Caro">}}

##### Inwi
Durante i tre mesi in cui siamo stati in Marocco noi ci siamo sempre affidati a **{{<extLink "Inwi" "https://www.inwi.ma/">}}** e complessivamente ci siamo trovati bene, anche al netto di alcuni problemi di connessione.

Il vantaggio di quest'operatore riguarda non tanto le offerte ricaricabili (che costano come Maroc Telecom) ma quelle relative ai **servizi in abbonamento**m, che spaziano fra varie offerte. 

Nei tre mesi vissuti in Marocco noi abbiamo usato le seguenti offerte:
- {{<extLink "Piano Social" "https://inwi.ma/particuliers/offres-mobiles/forfait-mobile">}}: per 49dh al mese (circa 5 euro) offre accesso illimitato ai social: WhatsApp, Twitter, Facebook e Instagram (a proposito, {{<extLink "sai che puoi seguirci cliccando qui?" "https://www.instagram.com/vandipety/">}})
- {{<extLink "i-Dar" "https://inwi.ma/particuliers/offres-internet/wifi-a-la-maison/idar-duo">}}: a partire da 199dh al mese (circa 20 euro) si può avere internet illimitato! La versione base viaggia a massima velocità per i primi 3/4 Giga giornalieri, **dopodiché rallenta** permettendo comunque di navigare senza problemi. **Non funziona con i router portatili**, ma permette di fare hotspot da uno smartphone (noi in questo modo, usando il cellulare come hotspot, siamo riusciti anche a caricare i video sul nostro {{<extLink "canale Youtube" "https://www.youtube.com/channel/UCH3tGEnOnx6ql48zZTSiFvw?sub_confirmation=1">}}).

Questi piani sono molto vantaggiosi ma è permesso attivarli solo se si decide di rimanere **per più di un mese sul territorio**. 
Per accedere a questi piani bisogna recarsi in un punto Inwi ufficiale **con il passaporto** e stipulare un abbonamento.

Dopo l'attivazione, l'abbonamento si rinnova ogni 18 del mese per il mese successivo in tre modalità:
- nei negozi ufficiali Inwi (presenti solo nelle città più grandi)
- nei negozi Cash Plus
- tramite l'app ufficiale ({{<extLink "iOS" "https://apps.apple.com/us/app/my-inwi/id988012514">}} - {{<extLink "Android" "https://play.google.com/store/apps/details?id=ma.inwi.selfcaremobile&hl=en_US">}}), che però potrebbe non accettare la carta di credito.

###### Come disdire
Per **disdire l'abbonamento** bisogna:
- chiamare il servizio clienti Inwi 
- fare domanda di **"resiliation"**, ovvero recessione del contratto
- recarsi in un centro Inwi ufficiale a firmare la chiusura del contratto

**Importante**: il servizio clienti **parla solo francese** e la disdetta va data con due mesi di anticipo.
Cosa significa? Facciamo un esempio per rendere tutto più chiaro, ipotizzando che si voglia rimanere in Marocco 3 mesi, dal 1 gennaio al 1 aprile:

- ingresso in Marocco il 1 Gennaio 
  - stipulazione abbonamento da 199dh
  - entro il 18 Gennaio pagamento di altri 199dh per il mese successivo (cioè febbraio)
- tra il 19 Gennaio e il 1 Febbraio
  - chiamare il servizio clienti Inwi e fare domanda di **"resiliation"**
  - andare in un centro Inwi e chiudere il contratto
  - entro il 18 Febbraio pagare 199dh per il mese successivo (cioè marzo, in modo da avere internet fino al 1 aprile)
- potete uscire dal paese in tranquillità e internet funzionerà fino a fine mese (Marzo)

###### Cosa rischio se non chiudo correttamente l'abbonamento?

All'uscita del paese, al controllo doganale, potrebbero fermarti mandandoti in un centro Inwi a saldare il debito del mese corrente. 
Ci teniamo a darti tutte le informazioni che abbiamo ottenuto perché nel nostro caso due operatori ci avevano dato due informazioni diverse quindi noi abbiamo ritardato a chiudere il contratto pagando il mese successivo senza usufruirne e probabilmente se dovessimo tornare in Marocco dovremmo pagare ancora una mensilità..

In questo video raccontiamo live cosa è successo.
{{< youtube2 wm_NmytTD0c>}}

{{< procontro pro1="Internet illimitato" pro2="Costa poco" contro1="Disponibile solo in abbonamento ..." contro2="... che non è facile da rinnovare e ..." contro3="... non è facile da disdire!">}}
 
##### Orange
Non abbiamo provato personalmente questo operatore del quale ci hanno parlato altri viaggiatori e riportiamo quindi la loro esperienza.

{{<extLink "Orange" "orange.ma">}} non offre piani con internet illimitato, ma un'ottima SIM ricarcabile a prezzi ragionevoli (circa 0.50 euro al giga). Inoltre **poche persone usano Orange nel paese** e quindi la rete funziona abbastanza bene senza sovraccarico.

Non è facilissimo ricaricare la SIM orange ma si riescono a trovare alcuni punti vendita nel paese.

{{< procontro pro1="Costa poco" pro2="Prende abbastanza bene" pro3="Non serve dare disdetta" contro1="Niente abbonamento!" contro2="Pochi negozi ufficiali dove ricaricare">}}

La situazione Internet può sembrare un po' complessa raccontata così. Effettivamente per noi che avevamo bisogno di Internet dal punto di vista lavorativo lo è stata, soprattutto per problemi di incomprensione.
Se prevedi un soggiorno più lungo ma presso strutture ricettive (noi in camper abbiamo sempre sostato [in libera](/blog/5-spot-in-marocco)), una semplice SIM ricaricabile farà al caso tuo.

Per qualsiasi dubbio scrivici nei commenti!