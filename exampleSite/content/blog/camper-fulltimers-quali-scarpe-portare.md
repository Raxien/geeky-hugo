---
title: "Vivere un anno in giro per l'Europa: quante scarpe portiamo con noi?"
description: Scarpe comode per tutti i giorni, scarpe per la pioggia, scarponcini da trekking, scarpe per la sera.. sì ma quali scegliere davvero?
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1660666972/Articoli/IMG_7726_pyyb9f.jpg
date: 2022-08-15T09:00:00.000+02:00
categories: ["Blog"]
type: regular

---
Dopo aver deciso gli abiti da inserire in valigia, era arrivato il momento di effettuare lo stesso lavoro con la scelta delle scarpe da portare a bordo per vivere a bordo del nostro van.
Parole d'ordine praticità e comodità. Non avevamo in mente serate di gala in cui ci servissero i tacchi, piuttosto ci immaginavamo con ai piedi un paio di scarpe comode, quando non fossimo stati scalzi a contatto con il terreno. 

Valutando il clima in base alle stagioni avremmo trovato: 
-primavera: clima variabile, possibilità di pioggia
-estate: clima caldo, i nostri piedi hanno bisogno di respirare ma di rimanere comunque comodi.
-autunno: come in primavera, decisamente variabile.
-inverno: necessità di scarpe impermeabili, calde e resistenti.

#### Quindi, per "quattro stagioni", quali scarpe portare sul van?
Dopo aver deciso di vivere in camper per un anno, la nostra scelta sulle scarpe da portare con noi è stata la seguente:
* un paio di infradito
* un paio di scarpe leggere, da tutti i giorni, utilizzabili d'estate in città e nelle passeggiate meno impegnative
* un paio di scarpe da trekking non troppo pesanti, ideali per camminate un po' più impegnative
* un paio di scarponcini robusti e impermeabili, da usare sia in inverno sia su terreni ghiacciati o scivolosi.

Cosa ne dici? Avresti scelto diversamente? Facci sapere il tuo parere nei commenti, ci fa sempre molto piacere la tua opinione!