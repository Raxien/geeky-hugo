---
title: 'Setenil de las Bodengas e Ronda in camper: due mete imperdibili in Andalusia'
description: "In questo articolo ti porteremo a bordo del nostro camper alla scoperta di due puebli imperdibili in Andalusia tra case scolpite nella roccia e ponti sospesi!"
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1689094718/Articoli/setenil%20e%20cordoba/IMG_2810_ggof7s.jpg
date: 2023-07-12T00:00:00.000
categories: ["Europa", "Itinerari", "Camper"]
continent: Europa
country: Spagna
type: regular
draft: false
---

Nel nostro [itinerario on the road in Andalusia](/blog/viaggio-andalusia-in-camper-itinerari) non potevano mancare due puebli davvero unici: **Setenil de Las Bodegas e Ronda**.
Se come noi pensi di raggiungere questi borghi in camper valuta di parcheggiare un po’ fuori dai centri abitati: le strade di entrambi i paesi sono assai strette e decisamente più adatte a una passeggiata. 
**Non temere**, al fondo di questo articolo ti suggeriremo alcune coordinate dei luoghi in cui parcheggiare sia a Setenil de Las Botegas che a Ronda :) 

## Setenil de las Bodegas e le case incastonate nella roccia
Setenil de Las Bodegas è **uno dei tipici pueblos blancos della provincia di Cadice**, incastonato lungo un canyon scavato dal fiume.
Il nome **"Setenil"** deriva dal latino "septem nihil" cioè sette nulla, e indica il numero di tentativi di conquista da parte dei cristiani durante la Reconquista. Il nome **bodegas** è invece dovuto alle numerose botteghe e negozietti presenti nel paese. Il paese che fu di dominio arabo fino al 1482 oggi conta 3000 abitanti circa ed è animato da turisti da tutto il mondo. 

{{< leggi-anche >}}

Le case di Setenil **sono realizzate tra le rocce**, divise da stradine di pietra e calce, e questa particolarità fa subito intuire la capacità e la caparbietà dell’uomo di adattarsi alle insidie del luogo.
Il borgo è tutto un dedalo di vicoli stretti, con diversi mirador dai quali si può ammirare la vista dall’alto. 
Le facciate delle case tutte bianchissime sembrano quasi brillare in contrasto con le pareti rocciose fra le quali sono incastonate. 
Tieni gli occhi ben aperti mentre passeggi, potrai trovare particolari scritte in ceramica, adornate da vasi color blu, che denominano le calle. 
Se camminando su e giù per le viuzze e le scalinate ti verrà fame o soprattutto sete non temere, proprio lungo la via centrale si trovano uno dopo l’altro una serie di ristoranti dove sostare per una pausa. 

## Sei amante dei siti storici e dei resti romani? 
A circa 10 km da Setenil si trova **{{<extLink "Acinipo" "https://www.andalucia.org/fr/ronda-tourisme-culturel-conjunto-arqueologico-de-acinipo">}}**. Il sito romano non offre chissà quali meraviglie, ma decisamente spettacolare è la vista a 360° gradi sulle colline limitrofe. **La visita è gratuita** ma gli orari di apertura **limitati dalle 9 alle 13.45**, con chiusura lunedì e martedì (si può parcheggiare nello spiazzo antistante). 

{{< youtube2 7F-d2nCwfwU>}}

## Ronda: la città sospesa
Ronda dista poco meno di mezz’ora da Setenil. **Dal quartiere San Miguel** in cui abbiamo parcheggiato (la parte più antica della città) il centro si raggiunge facilmente in pochi minuti di camminata. 
Qui puoi visitare i resti dei bagni arabi (simili ai bagni romani, ma nei quali si usava il vapore anziché l’acqua), la **Casa del Rey Moro** e i suoi giardini che conducono fino alla **gola del Tajo**, la porta delle antiche mura esterne e il **Palacio Mondragon**. 

{{< carousel images="Articoli/setenil%20e%20cordoba/IMG_2883_zrsfg4.jpg,Articoli/setenil%20e%20cordoba/IMG_2799_dgpei9.jpg,Articoli/setenil%20e%20cordoba/IMG_2784_pwxdf3.jpg,Articoli/setenil%20e%20cordoba/IMG_2880_yzbvky.jpg,Articoli/setenil%20e%20cordoba/IMG_2831_mckkwy.jpg" >}}

Se invece non resisti dal raggiungere il **Mirador più fotografato**, ti consigliamo di raggiungere **Calle Espinel**, la via pedonale che ospita innumerevoli negozi e ristoranti, di dare un’occhiata a **Plaza de Toros** (se sei un fan della corrida qui puoi visitare il Museo Taurino) e imboccare **Calle Blas Infante** passando attraverso il parco pubblico **Alameda del Tajo**, che si affaccia a strapiombo sulla vallata, e che conduce al **Puente Nuevo**, un immenso ponte in pietra che unisce la città nuova alla città vecchia.

Quando abbiamo visitato Ronda il percorso per scendere a piedi e ammirare la città dal basso era in ristrutturazione. Abbiamo optato per raggiungerlo in camper seguendo, purtroppo, le indicazioni di altri camperisti e trovandoci così **in grande difficoltà** non tanto a scendere, quanto poi a risalire lungo il sentiero del **Camino al fondo del Tajo.** Per questo motivo non ci sentiamo di consigliarti la strada per arrivarci nonostante la vista sia meravigliosa, noi abbiamo vissuto un terribile quarto d’ora slittando e rischiando di forare più di una volta! 

Ultimo consiglio, questa volta culinario: avremmo voluto assaggiare le tapas del locale **{{<extLink "El Lechuguita" "https://www.facebook.com/profile.php?id=100063638420920">}}** consigliatoci da amici, ma purtroppo era chiuso per ferie. Se lo trovi aperto puoi fare scorta di stuzzichini a 1 euro! 

## Cosa vedere e dove parcheggiare il camper?
Scoprilo con la comoda mappa qui sotto:

{{< gmap "https://www.google.com/maps/d/u/0/embed?mid=1v4vW9yXAaUNI3t7QN2tVV22hPQTdSiQ&ehbc=2E312F">}}


