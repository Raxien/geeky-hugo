---
title: 'Fly ranch: una passeggiata a cavallo ai piedi del Monviso '
description: "Un'esperienza unica per un'immersione in natura."
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1689874010/Articoli/FlyRanch/cavallo_persona_abbraccio_hcsefw.jpg
date: 2023-10-01T13:00:00.000
categories: ["Blog"]
type: featured
draft: false
---
Da amanti della natura e degli animali, quando Mattia **ci ha proposto una passeggiata insieme a lui e ai suoi cavalli** non abbiamo saputo dire di no. E' stato davvero un modo [meraviglioso per concludere i festeggiamenti](/blog/matrimonio-alternativo-30-giorni-per-organizzarlo-in-un-van) del nostro matrimonio dopo esser [scesi dal rifugio di Pian Munè](/blog/pian-mune-il-rifugio-perfetto-per-il-nostro-matrimonio-on-the-road) ed è stato un momento che ci ha resi veramente felici. 

##### A cavallo ai piedi del Monviso 

Il {{<extLink "Fly Ranch" "https://flyranch.it/">}} è un maneggio che si trova a Paesana (in provincia di Cuneo), **in Borgata Belloni**, in Valle Po: un luogo immerso nella natura, circondato da boschi e colline, alle spalle dei quali svetta il Monviso.

La prima cosa che ci ha colpiti di Mattia è stata la sua professionalità: non appena siamo arrivati al maneggio ha registrato i nostri dati per l'assicurazione e ci ha consegnato gli elmetti. 
**La sicurezza prima di tutto**, cosa che ci ha permesso di sentirci ancor più a nostro agio.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1689094780/Articoli/FlyRanch/mattia_fly_ranch_cavallo_sq7sld.jpg">}}

Sellati i cavalli siamo partiti per una passeggiata davvero emozionante, a suon di chiacchierate e risate.

> *Ci siamo fermati per osservare un paio di puledrini che stavano crescendo in una zona vicino al bosco, abbiamo ammirato in ogni istante il Monviso che svettava da dietro le colline, abbiamo apprezzato il silenzio e ascoltato il più possibile i suoni della natura.* 

Insomma la nostra ora a cavallo in compagnia di Mattia è davvero volata, tant'è che ci è dispiaciuto **non riuscire a tornare a salutarlo prima di ripartire.** 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1689094780/Articoli/FlyRanch/cavallo_primo_piano_yveuvy.jpg">}}

##### Un'esperienza per tutti 

Al Fly Ranch Mattia e la sua compagna offrono diverse attività: 

- passeggiate a cavallo di un'ora anche per principianti, il tutto però sempre in piccoli gruppi per poter garantire una bellissima esperienza e su prenotazione 
- corsi e lezioni di equitazione
- battesimo della sella, non solo al maneggio ma anche in una cornice più entusiasmante ai piedi del Monviso (a Pian Munè o a Crissolo)
- pensioni per cavalli privati. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1689094780/Articoli/FlyRanch/primo_piano_persona_cavallo_uk6wtd.jpg">}}

Insomma se come noi amate gli animali e la natura forse quest'esperienza potrebbe essere ideale da condividere con qualcuno di speciale, anche come idea regalo. 
Se doveste recarvi al Fly Ranch fatecelo sapere e mandateci qualche fotografia, sarà come essere un po' lì con voi! 

Intanto, volete vedere come ce la siamo spassata noi quel giorno? **Clicca play qua sotto** e mettetevi comodi!

{{< youtube 2hzl_yo9Uw4>}}