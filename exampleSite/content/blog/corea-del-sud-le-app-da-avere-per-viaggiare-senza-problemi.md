---
title: 'Corea del Sud: le app da avere per viaggiare senza problemi'
description: 'Scopri le app essenziali per esplorare la Corea del Sud senza intoppi: da mappe e traduzioni a messaggistica e pagamenti, ecco tutto ciò che ti serve per un viaggio fluido e indimenticabile.'
image: https://res.cloudinary.com/ilgattodicitturin/image/upload/f_auto/v1684676730/Articoli/Corea/app-corea-del-sud_immqia.jpg
date: 2025-04-10T7:00:00+01:00
categories: ["Viaggi in Corea"]
type: regular  
country: Corea del Sud 
draft: false
---

Viaggiare in Corea del Sud è un'esperienza unica, [tra città futuristiche, templi antichi e una cultura vibrante](/blog/seoul-cosa-vedere-4-giorni-itinerario-completo). Tuttavia, per muoverti senza problemi in un paese dove la lingua e le abitudini possono sembrare un po' ostiche, **alcune app sono indispensabili**. Ecco una guida alle applicazioni da scaricare prima di partire, per navigare, comunicare e gestire le spese con facilità.

#### Fondamentali per muoversi

**Dimentica Google Maps:** in Corea del Sud non è la scelta migliore per la navigazione ({{< extLink "anzi non funziona proprio" "https://it.wikipedia.org/wiki/Google_Maps#Google_Maps_e_la_Corea_del_Sud" >}}). Le mappe locali offrono dettagli più precisi e informazioni in tempo reale, specialmente per i trasporti pubblici. Ecco le due app da avere:

- **Naver Map** ({{< extLink "iOS" "https://apps.apple.com/us/app/naver-map-navigation/id311867728" >}} - {{< extLink "Android" "https://play.google.com/store/apps/details?id=com.nhn.android.nmap" >}}): è l'app di riferimento per i coreani, e per un buon motivo. Offre mappe dettagliate, anche delle aree più remote, con aggiornamenti frequenti e indicazioni accurate per metropolitana, autobus e percorsi a piedi. Sebbene l'interfaccia sia principalmente in coreano, la navigazione **è disponibile in inglese**, rendendola accessibile anche per chi non parla la lingua locale. Perfetta per trovare stazioni, orari e persino ristoranti nelle vicinanze.

- **KakaoMap** ({{< extLink "iOS" "https://apps.apple.com/us/app/kakaomap-korea-no-1-map/id304608425" >}} - {{< extLink "Android" "https://play.google.com/store/apps/details?id=net.daum.android.map">}}): un'alternativa altrettanto valida, con mappe chiare e indicazioni per traffico e mezzi pubblici. **Come Naver Map, è in coreano ma offre le funzioni principali in inglese.** È particolarmente utile per pianificare itinerari complessi e scoprire punti di interesse nelle città.

Entrambe le app ti guideranno senza problemi, ma ti consigliamo di scaricare entrambe per avere un piano B in caso di necessità.

#### Messaggistica: resta connesso

In Corea del Sud, WhatsApp non è molto usato. Per comunicare con i locali o accedere a servizi che richiedono un'app di messaggistica, scarica una di queste:

- **KakaoTalk** (o chiamata dai coreani K-Talk) ({{< extLink "iOS" "https://apps.apple.com/us/app/kakaotalk/id362057947" >}} - {{< extLink "Android" "https://play.google.com/store/apps/details?id=com.kakao.talk" >}}): è l'app di messaggistica più popolare in Corea, usata praticamente da tutti. Non solo ti permette di chattare, ma è spesso richiesta per prenotazioni o per contattare negozi e ristoranti. **L'interfaccia è intuitiva e disponibile in inglese.**
È possibile usare l'applicazione senza un numero coreano registrandosi {{< extLink "sul sito ufficiale di Kakao" "https://accounts.kakao.com/weblogin/create_account/" >}}.

- **LINE** ({{< extLink "iOS" "https://apps.apple.com/us/app/line/id443904275">}} - {{< extLink "Android" "https://play.google.com/store/apps/details?id=jp.naver.line.android" >}}): meno diffusa di KakaoTalk, ma comunque popolare, soprattutto tra i giovani. È un'ottima alternativa se hai già familiarità con questa piattaforma.

#### Traduzioni: supera la barriera linguistica
L'hangul, l'alfabeto coreano, può sembrare intimidatorio all'inizio, ma con le giuste app di traduzione non avrai problemi a decifrare cartelli, menu o conversazioni.

- **Google Translate**: un classico intramontabile, **perfetto per tradurre testi, voce e immagini.** Puoi scattare una foto a un testo in hangul (ad esempio un cartello o un menu) e ottenere una traduzione istantanea. La funzione di traduzione offline è un salvavita quando non hai una connessione stabile, mentre la modalità conversazione ti aiuta a dialogare in tempo reale. Prima di partire ricordati di scaricare le lingue offline, sia il pacchetto coreano che quello italiano.

- **Papago** ({{< extLink "iOS" "https://apps.apple.com/us/app/naver-papago-ai-translator/id1147874819">}} - {{< extLink "Android" "https://play.google.com/store/apps/details?id=com.naver.labs.translator&hl=it" >}}): sviluppata da Naver, Papago è l'app di traduzione preferita da molti locali. Come Google Translate, **traduce testi fotografati e conversazioni in tempo reale.** Nonostante tutti i coreani la usino, dalla nostra esperienza Google Translate funziona nettamente meglio.

Sebbene Papago sia spesso utilizzato dai coreani per comunicare, dai nostri test abbiamo constatato che **Google Translate offre traduzioni più accurate e affidabili.**

#### Pagamenti: gestisci le spese senza sorprese
Pagare in Corea del Sud è generalmente semplice, grazie alla diffusione di carte e pagamenti digitali. Per evitare commissioni e semplificare le transazioni noi che consigliamo vivamente di usare **Revolut**. Più che un app questa è una vera e propria banca fondamentale per chi viaggia in quanto ti permette di cambiare valuta senza commissioni (tranne nei weekend dove si paga 1%) e di pagare direttamente con la tua carta Revolut nei negozi e ristoranti. 

È facile da usare e ti aiuta a tenere sotto controllo le spese. Puoi registrarti tramite {{< revolut text="il nostro link" >}}.

*Disclaimer: Questo è un link affiliate, il che significa che potremmo ricevere una piccola commissione se ti registri, senza costi aggiuntivi per te.*

#### Consigli utili per usare queste app
- **Connessione internet**: molte di queste app richiedono una connessione. Procurati una SIM locale o un pocket Wi-Fi per essere sempre online.
- **Lingua**: familiarizza con le funzioni in inglese delle app prima di partire, così da usarle con sicurezza sul posto.
- **Spazio sul telefono**: assicurati di avere abbastanza memoria per scaricare tutte le app e i pacchetti offline, come le lingue per Google Translate.

Con queste applicazioni, [il tuo viaggio in Corea del Sud](/blog/seoul-cosa-vedere-4-giorni-itinerario-completo) sarà non solo più semplice, ma anche più semplice. Scaricale, preparati e immergiti nella magia di questo paese straordinario!

 