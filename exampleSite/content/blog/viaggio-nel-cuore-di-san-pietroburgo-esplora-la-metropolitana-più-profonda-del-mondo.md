---
title: 'Viaggio nel cuore di San Pietroburgo: esplora la metropolitana più profonda del mondo'
description: "Scopri la meraviglia delle stazioni della metropolitana di San Pietroburgo, tra le più profonde al mondo. Ammira le decorazioni artistiche, i mosaici e l'architettura unica di queste stazioni sotterranee. Un viaggio indimenticabile nel cuore della città."
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo_e5okzp.jpg
date: 2024-10-05T08:00:00.000
categories: ["Guida", "Russia"]
type: featured
draft: false
---

San Pietroburgo, la "Venezia del Nord", **nasconde un tesoro sotterraneo:** una rete metropolitana tra le più profonde al mondo. Un viaggio in queste stazioni è come immergersi in un museo sotterraneo, dove l'arte e l'architettura si fondono per creare un'atmosfera unica.

##### Un tuffo nel profondo
La metropolitana di San Pietroburgo è famosa per la sua profondità, dovuta alla natura del terreno **e alla necessità di attraversare il fiume Neva**. La stazione **Admiralteyskaya detiene il record**, con i suoi 102 metri sotto terra. Ma anche altre stazioni come **Ploshad Lenina** e **Chernyshevskaya** raggiungono profondità notevoli, offrendo ai passeggeri un'esperienza davvero unica (pensate che il tempo di percorrenza sulle scale mobili è di circa 3 minuti!).

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo-stazione_nrepxx.jpg">}}

##### Stazioni d'arte: un patrimonio da scoprire
Ogni stazione è un'opera d'arte a sé stante. Mosaici, sculture e decorazioni in stile sovietico adornano le pareti e i soffitti, raccontando storie di passato, lavoro e progresso.

Ecco le stazioni metropolitane che secondo noi non dovresti perderti in una visita di San Pietroburgo!

###### Avtovo
Decorata con colonne ricoperte di vetro, la stazione è illuminata da 700 lampade, e sulla parete al fondo si trova un mosaico raffigurante una madre con il bambino. Negli anni della guerra questa zona di San Pietroburgo è stata il punto avanzato della difesa, e il mosaico della stazione è dedicato a questo tema: spade dorate e rami di alloro simboleggiano la lotta per la pace.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo-avtovo_o8tkn1.jpg">}}

###### Narvskaya
Un elogio al lavoro del popolo sovietico, con una hall monumentale e decorazioni in bronzo.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo-narvskaya_caggns.jpg">}}

##### Pushkinskaya
Dedicata al grande poeta russo Pushkin, questa stazione presenta piloni in marmo bianco e pavimenti in granito rosso scuro.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo-pushkinskaya_e7sbhw.jpg">}}

##### Admiralteyskaya
Situata nel cuore della città, offre una vista mozzafiato sulla Prospettiva Nevskij e sull'Ermitage. Le sue gallerie sono un vero e proprio museo sotterraneo, con mosaici che raccontano la storia marittima della Russia. Dal 1997 al 2011 è stata una stazione “fantasma”.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo-admiralteyskaya_ddxtjd.jpg">}}

##### Come organizzare la tua visita

Un singolo biglietto (in questo caso un simpatico gettone) costa solo 60 rubli e ti permette di viaggiare su tutta la rete metropolitana.

Consigliamo di pianificare il tuo percorso. Utilizza le mappe online (una su tutte Yandex map) per pianificare il tuo itinerario e scoprire le stazioni più vicine alle attrazioni che vuoi visitare **e di perditi**.

A volte, la scoperta più bella è quella inaspettata. Perditi tra le stazioni e **lasciati sorprendere dalla bellezza di questa città sotterranea.** A noi è successo ritrovandoci a Sportivnaya, la stazione dedicata agli sport!

Scopri questa e altre metro stupende nel video completo su **San Pietroburgo!**
{{< youtube "sA0I4SnNbvo">}}
