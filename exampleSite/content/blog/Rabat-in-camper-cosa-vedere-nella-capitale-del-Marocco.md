---
title: 'Rabat in camper: cosa vedere nella capitale del Marocco'
description: "Rabat è una delle città imperiali ed è la capitale del Marocco. È una città molto diversa dalle realtà che la circondano. Noi l’abbiamo raggiunta in camper, vieni a scoprire cosa abbiamo visto." 
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689674761/Articoli/empanada/madrid/cordoba/IMG_2986_mpur3w.jpg
date: 2023-06-01T10:00:00+01:00
categories: [ "Camper", "Portogallo", "Guida","Itinerari"]
type: featured
draft: true 
---

In confronto alle altre città del [Marocco](/blog/viaggio-marocco-in-camper-itinerari-e-informazioni)Rabat spicca per la modernità e l’eleganza, che si fanno ancor più sfrontate se come noi si arriva in città in camper, attraversando paesi devastati dalla povertà e spiagge ridotte a discariche a cielo aperto. 

A Rabat si trovano il Palazzo Reale, le sedi amministrative, trasporti pubblici e tanta ricchezza culturale e architettonica oltre a parecchi dettagli del passato, ma essendo una città non troppo estesa puoi concentrare la tua visita in una mezza giornata o in una giornata intera e godere della sua atmosfera decisamente tranquilla.

Prima di scoprire cosa vedere sappi che al fondo troverai anche l’indicazione su dove poter parcheggiare oltre alla mappa con tutte le tappe.

##### Cosa vedere a Rabat 

- ***Kasba degli Oudaia***
La nostra passeggiata per le vie di Rabat ha avuto inizio dalla Kasba degli Oudaia, un antico quartiere fortificato, caratterizzato dalla presenza di case con le facciate in calce bianca e blu, che regala scorci meravigliosi.

- ***Medina***
Attraversato il viale che la divide dalla Kasba, abbiamo raggiunto la Medina di Rabat , che permette di passeggiare tra antichi edifici e perdersi letteralmente nel souk cittadino: partendo da Rue Souiqa e Rue es-Sebat si trovano il quartiere dei pellettieri, dei commercianti di tessuto e numerosi bazaar.fino ad arrivare nella zona dei ferrai e dei tessitori. La zona più famosa della Medina è Rue des Consuls dove il giovedì mattina si svolge l’asta dei Tappeti.

- ***Torre di Hassan***
Simbolo della città, faceva parte di una grande moschea distrutta dal terremoto del 1755, i cui ruderi di 360 colonne sono ancora visibili nella piazza. Se ami le vedute dall’alto ti consigliamo si salire fino in cima alla torre.

- ***Mausoleo di Mohammed V***
Un vero capolavoro di arte e architettura marocchina, ospita le spoglie di alcuni re del paese. 

- ***Cimitero Mussulmano***
Il cimitero di Rabat si trova su una collina affacciata verso la spiaggia e il faro cittadini. Tutte le lapidi sono direzionate verso la Mecca, tranne quelle di coloro che sono morti lontano da Rabat. 

- ***Palazzo Reale***
E' la residenza ufficiale del re del Marocco e della sua famiglia e non è possibile visitarlo all’interno. 
In moltissime altre città i reali hanno a disposizione una residenza privata.

- ***Museo Archeologico***
Se sei un amante dei musei e dei reperti storici allora dovresti prendere in considerazione il Museo Archeologico, uno dei musei più grandi ed importanti di tutto il Marocco, che vanta la presenza di alcuni mosaici ritrovati a Volubilis. 

***Salè***

Salè è la città gemella di Rabat, separata dalla capitale dal corso del fiume. Un tempo teatro di pirateria, permette di passeggiare in un luogo che regala ancora scorci di autenticità. Ben diversa dalla città moderna, con un souk più raccolto, nessuna infrastruttura ma strade cittadine sterrate, merita secondo noi una visita per capire un po’ di più il vero ritmo di vita marocchino. 


Se vuoi visitare queste zone con i nostri occhi, ti lasciamo qui la playlist relativa al nostro viaggio in Marocco! 


{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689674772/Articoli/empanada/madrid/cordoba/IMG_3019_ueuyqx.jpg" >}}





{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689674772/Articoli/empanada/madrid/cordoba/IMG_3019_ueuyqx.jpg" >}}



{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689674772/Articoli/empanada/madrid/cordoba/IMG_3019_ueuyqx.jpg" >}}



{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689674772/Articoli/empanada/madrid/cordoba/IMG_3019_ueuyqx.jpg" >}}


{{< youtube 7F-d2nCwfwU >}} 
<!-- to do mettere playlist e footer  -->

