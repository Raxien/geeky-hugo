---
title: "Marocco in camper con cane e gatto: i documenti necessari"
description: Quali documenti servono per entrare in Marocco in camper con cane e gatto? 
image: "https://res.cloudinary.com/ilgattodicitturin/image/upload/v1675350430/Articoli/IMG_6364_ekk5cx_veifcj.jpg"
date: 2023-03-15T10:00:00Z
categories: ["Africa", "Guida", "Animali", "Camper"]
country: Marocco
type: regular
---

Per entrare in Marocco via nave in camper e con animali al seguito è necessario essere in possesso di alcuni documenti fondamentali. 
In questo articolo vi lasciamo la nostra esperienza sperando possa esservi di aiuto per velocizzare le pratiche e godervi il viaggio in totale serenità.

> ##### Tabella dei contenuti
> - [Documenti](#Documenti) 
> - [Animali](#Animali)
> - [Nave e Orari](#Nave-e-orario)
> - [Quanto abbiamo speso](#Quanto-abbiamo-speso)
> - [Il nostro vlog](#Vlog)

###### Documenti
Il Marocco richiede ai visitatori stranieri di avere un passaporto valido per almeno sei mesi dalla data di ingresso nel paese. Questo significa che se la scadenza del passaporto è vicina, è necessario rinnovarlo prima di partire. Inoltre, il passaporto deve avere almeno una pagina vuota per il visto d'ingresso e per i timbri di controllo.

Il visto d'ingresso turistico non è richiesto per i cittadini provenienti dall'Italia, che possono rimanere nel paese per 90 giorni senza tale documento.

In generale, l'ingresso via nave in Marocco è simile all'ingresso via aereo, con alcune differenze nella procedura di controllo, dal momento che i controlli doganali si effettuano o sulla nave o una volta arrivati e coinvolgono anche il controllo del mezzo attraverso uno scanner.

###### Animali
Per quanto riguarda gli animali, essendo il Marocco un paese extra Unione Europea, ci sono alcune regole da seguire.

> In breve:
> - Microchip identificativo dell'animale
> - Passaporto che si ottiene contestualmente alla vaccinazione antirabbica
> - Titolazione antirabbica presso centri specializzati
> - Certificato di buona salute e documento per l'espatrio (24 ore prima e certificato al PIF, ufficio portuale)

In primo luogo, l'animale domestico deve essere identificato con un microchip e avere un passaporto per animali domestici dell'UE che contiene informazioni sulle vaccinazioni e altri trattamenti veterinari.

Inoltre, deve essere vaccinato contro la rabbia e avere un certificato valido di vaccinazione antirabbica.  

La **{{< underline "titolazione antirabbica" >}}** è il documento più importante di tutti, che vi permetterà di poter rientrare in Europa con i vostri animali. Senza questo documento l’animale verrà sottoposto a quarantena. 
Per ottenere la titolazione è necessario fare un prelievo del sangue presso il vostro veterinario, il quale provvede ad inviare il campione in un laboratorio autorizzato. I risultati vengono inviati via mail.
Noi ci siamo affidati all'{{< extLink "Istituto Zooprofilattico Sperimentale delle Venezie (IZSVe)" "https://www.izsvenezie.it/servizi/servizi-specifici/titolazione-anticorpi-rabbia/">}}.

**{{< underline "Attenzione">}}**: ricordatevi di far scrivere sul passaporto alla voce IV i dettagli dell’esame effettuato (noi non lo sapevamo e abbiamo passato un brutto quarto d’ora).

Con questi documenti è necessario effettuare una visita da un veterinario (noi siamo andati alla struttura {{< extLink "Brulina" "https://www.cvbrulina.com/">}} in Palmones y Los Barrios vicino ad Algeciras, prenotando in anticipo) per ottenere un certificato di buona salute valido, che ci hanno detto essere valido per l’ingresso entro 24 ore. Costo 30 euro per animale.

Una volta rilasciato questo documento, insieme al foglio per l'espatrio, dovrete recarvi al PIF nel porto. È un ufficio adibito (vi lasciamo {{< extLink qui "https://goo.gl/maps/EpsgNCQfVRAkxcnR7">}} le coordinate) al controllo di questi documenti, dove vi rilasceranno un altro documento da mostrare una volta arrivati in Marocco.
Di seguito il nostro esempio:
Ore 17.00 del venerdì abbiamo prenotato la visita
Ore 19.00 eravamo al PIF per la validazione dei documenti
Ore 9.00 del sabato eravamo al porto
Ore 10.30 imbarco 

Nel momento in cui scriviamo non siamo ancora usciti quindi non ci sono chiare due cose:
- se tutti i documenti fatti verranno controllati con maggior rigore all'uscita dal paese dato che nessuno ha voluto leggerli finora
- se servirà un ulteriore certificato di salute e un'eventuale vaccinazione per echinococco all'uscita

Aggiorneremo questo articolo non appena avremo informazioni certe.


Durante la traversata, che dura un paio di ore, gli animali possono rimanere in camper oppure essere portati sul pontile, a patto che rimangano nelle zone senza moquette. Vista la breve durata noi abbiamo preferito lasciarli tranquilli a bordo del mezzo. 

**{{< underline "Attenzione">}}**: in Marocco sono presenti numerosi cani randagi, motivo per cui vi consigliamo di tenere il vostro animale al guinzaglio. Di norma, le persone hanno paura dei cani, quindi è bene valutare le visite dei luoghi affollati lasciando il proprio animale in camper o in strutture alberghiere.

In generale, la primavera e l'autunno sono i periodi migliori per viaggiare in Marocco con il proprio animale domestico poiché le temperature non sono troppo alte (durante l'estate soprattutto nelle zone vicino al deserto le temperature possono ragggiungere i 52 gradi).

Se prevedete di visitare le zone vicino a Merzouga e le imponenti dune di sabbia durante la primavera, consigliamo di cercare un campeggio con delle palme: già da inizio Aprile le temperature in questa regione superano i 30/35° di giorno!

![animali](https://res.cloudinary.com/ilgattodicitturin/image/upload/v1675350434/Articoli/IMG_6024_kswhoo_s8ygtc.jpg)

###### Nave e orario
Noi siamo partiti con il nostro mezzo da Algeciras in direzione Tanger Med.

L’orario del biglietto non è prenotabile. Ci sono circa 8 partenze al giorno e basta arrivare all’imbarco un’ora e mezza prima.
Al porto vengono effettuati i controlli del passaporto e rilasciati i biglietti ufficiali, con un documento da conservare per il ritorno. 
Sulla nave si effettua il controllo del passaporto e si consegna la fiche de police: un foglio sul quale dovete scrivere i vostri dati personali, la provenienza e la destinazione. 

###### Quanto abbiamo speso
Il prezzo del biglietto andata e ritorno per due persone e un van di 5.40 metri senza rimorchio è stato di **{{< underline "300 euro">}}** (biglietto open per un anno).
Se avessimo scelto Ceuta come destinazione avremmo pagato circa **{{< underline "40/50 euro">}}** in meno, ma i controlli alla dogana sono più lunghi e abbiamo preferito questa tratta per sbrigarli a bordo e velocizzare il tutto.
Gli animali non hanno pagato alcuna sovrattassa. 

L’agenzia alla quale ci siamo rivolti è quella di {{< extLink "Viajes Normandie" "https://www.viajesnormandie.net/" >}} a Palmones y Los Barrios. Sono molto gentili e i più economici e ti regalano una bottiglia di vino e un pacco di biscotti!
Come servizio aggiuntivo ti permettono di lasciare in deposito il drone gratuitamente! 

###### Vlog
Di seguito il nostro ingresso in Marocco con il van e i nostri animali! 

{{< youtube VBb-Zza0oUs >}}


<!-- Per tutte le altre informazioni relative al nostro itinerario completo in Marocco trovi tutto nei due articoli dedicati  -->