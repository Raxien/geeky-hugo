---
title: 'Tour della Georgia in Camper: Esplorando la perla del Caucaso'
description: 'Scopri un itinerario in camper per la Georgia: da Batumi a Tbilisi, tra montagne, monasteri e spiagge. Guide per 15-30 giorni, con consigli su strade e attrazioni imperdibili.'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754126200/Articoli/Blog/georgia-in-camper-tour-completo-2025_tsilhj.png
date: 2025-07-31T07:00:00+01:00
categories: ["Georgia in camper", "Guida"]
language: it
type: featured
continent: Europa
country: Georgia
draft: true
---

Attraversare la Georgia in camper significa **scoprire un paese che cambia volto a ogni curva:** mare e montagne, villaggi dimenticati e capitali vibranti, rovine millenarie e monasteri scolpiti nella roccia. Un viaggio dove l’avventura incontra l’ospitalità, e ogni tappa racconta una storia diversa.

{{< indice >}}

## Perché visitare la Georgia in camper?

**Per i suoi paesaggi incredibilmente diversificati, che spaziano dalle spiagge del Mar Nero alle cime innevate del Caucaso**, una storia millenaria con siti UNESCO, una cucina unica fatta di khachapuri e alcuni dei vini più antichi del mondo, ospitalità leggendaria e costi accessibili.

La Georgia è perfetta per un road trip in camper: **offre natura incontaminata, monasteri spettacolari e strade che diventano parte dell’esperienza.**  
In questo articolo ti proponiamo un itinerario flessibile, adatto sia a viaggiatori con poco tempo (15 giorni), sia a chi vuole esplorare più a fondo (fino a 30 giorni).  
**Percorribile con camper standard**, anche se alcune strade richiedono attenzione.
Per info su come entrare in Georgia, [vedi l'articolo dedicato](/blog/viaggiare-georgia-camper-guida-completa-2025) e per scoprire Tbilisi in dettaglio, [leggi qui.](/blog/tbilisi-9-luoghi-imperdibili-consiglio-dove-mangiare)

## Itinerari in camper

Ecco due proposte di itinerario per scoprire la Georgia in camper, a seconda del tempo disponibile.

### Itinerario breve – 15 giorni

- Giorno 1: Batumi  
- Giorno 2: Chakvi Beach  
- Giorno 3: Senaki  
- Giorno 4: Mestia  
- Giorno 5: Ushguli  
- Giorno 6: Nokalakevi  
- Giorno 7: Martvili  
- Giorno 8: Tskhaltubo  
- Giorno 9: Kutaisi  
- Giorno 10: Katskhi Pillar, Chiatura, Mgvimevi  
- Giorno 11: Kintsvisi, Borjomi, Mtsvane  
- Giorno 12: Gori, Mtskheta  
- Giorno 13: Tbilisi  
- Giorno 14: David Gareji, Sighnaghi, Bodbe, Gremi, Telavi, Alaverdi  
- Giorno 15: Duisi, Ananuri, Monumento dell’Amicizia, Stepantsminda  

### Itinerario esteso – 21-30 giorni

Un itinerario più rilassato, con soste lunghe:

- Giorni 1–2: Batumi  
- Giorni 3–4: Chakvi  
- Giorno 5: Senaki  
- Giorni 6–7: Mestia  
- Giorni 8–9: Ushguli  
- Giorno 10: Nokalakevi  
- Giorno 11: Martvili  
- Giorno 12: Tskhaltubo  
- Giorni 13–14: Kutaisi  
- Giorno 15: Katskhi Pillar  
- Giorno 16: Chiatura  
- Giorno 17: Mgvimevi  
- Giorno 18: Kintsvisi  
- Giorno 19: Borjomi  
- Giorno 20: Mtsvane  
- Giorno 21: Gori  
- Giorno 22: Mtskheta  
- Giorni 23–24: Tbilisi  
- Giorno 25: David Gareji e Red Mountain  
- Giorno 26: Sighnaghi, Bodbe  
- Giorno 27: Gremi, Telavi, Alaverdi  
- Giorno 28: Duisi  
- Giorno 29: Ananuri, Monumento dell’Amicizia  
- Giorno 30: Stepantsminda, Gergeti, Dariali  

{{< leggi-anche url="/blog/viaggiare-georgia-camper-guida-completa-2025" >}}

## Approfondimento tappa per tappa

### Batumi

Vivace città costiera sul Mar Nero, Batumi è il perfetto punto di partenza per un viaggio in Georgia. Famosa per il mix tra modernità e tradizione, offre lungomare curato, grattacieli avveniristici, casinò e parchi.  
**Da non perdere:** la statua di Ali e Nino (che si muove!), la Torre dell’Alfabeto, i Giardini Botanici (tra i più grandi del mondo), la street art nei quartieri residenziali, la Moschea Orta e i mercati locali.  
Ottima base anche per rifornimenti e campeggio.

Offre molti posti dove dormire in libera vicino ai maggiori punti di interesse sia un campeggio.

### Spiaggia di Chakvi

Una delle poche spiagge nere ancora poco turistiche della costa georgiana. **Sabbia scura vulcanica, mare calmo e tramonti spettacolari.** Perfetta per campeggiare direttamente sul mare.  
Nelle vicinanze si trovano piccoli ristoranti di pesce e botteghe locali. Ideale per rallentare dopo l’arrivo e ambientarsi al ritmo georgiano.

### Zugdidi

Città di passaggio strategica per salire verso lo Svaneti. Qui puoi fare la spesa, rifornire il camper e fare una breve sosta culturale prima di andare alla prossima meta.  
**Da vedere:** il Palazzo Dadiani, che ospita una collezione museale interessante e il curioso "cimitero delle ambulanze UAZ", una distesa di mezzi sovietici abbandonati. Atmosfera sospesa tra decadenza e storia.

### Mestia

Il cuore dello Svaneti, regione montana tra le più remote e affascinanti della Georgia. Mestia è il punto di partenza per escursioni, trekking e visite alle famose torri medievali svane.  
**Cosa fare:** visita al Museo di Storia e Etnografia, escursione al ghiacciaio Chalaadi, salita alla Torre degli Innamorati.  
Strada asfaltata quasi interamente: non serve un 4x4, ma attenzione ai tratti stretti e curvi.

### Ushguli

**Tra i villaggi abitati più alti d’Europa (oltre 2.100 m)**, è patrimonio UNESCO. Circondato da montagne, torri svane e pascoli, Ushguli sembra uscito da un altro secolo.  
La strada è in continuo miglioramento ma gli ultimi km sono ancora sterrati.  

Controlla le condizioni al [centro informazioni di Mestia](https://maps.app.goo.gl/Dn2t3BHweBq7cwdX9) oppure prenota una jeep con guida locale per salire in giornata.  

Visitabile solo da fine primavera a inizio autunno.

{{< youtube2 "6fX8k38WaGI" "Ecco la nostra esperienza!" >}}

### Nokalakevi

Area termale poco conosciuta tra le montagne, ideale per rilassarsi immersi nella natura. Le sorgenti sono gratuite e accessibili anche con camper.  
Parcheggio consentito nei pressi del [ponte sul fiume Tekhura](https://maps.app.goo.gl/wcQfUUGr51nkoqN57), non direttamente alla fonte. **Esperienza autentica e poco turistica.**

### Martvili

Una delle meraviglie naturali della Georgia occidentale. Il canyon di Martvili è visitabile in barca, circondato da pareti verdi e cascate.  
Nella zona si trova anche un antico monastero, il Monastero Martvili, arrocato sulla collina e ben conservato. È una tappa ideale per chi cerca un mix tra avventura e spiritualità.

### Tskhaltubo

Città fantasma famosa per le Spa sovietiche abbandonate: terme, sanatori, hotel in rovina. Alcuni sono visitabili liberamente, altri con guida.  
Nelle vicinanze si trova anche la spettacolare Grotta di Prometeo, una delle più grandi del paese. **Atmosfera onirica e surreale**.

{{< leggi-anche url="/blog/direzione-giappone-20-tskaltubo-le-terme-georgiane-tra-rovine-e-ricordi/" >}}

### Kutaisi

Antica capitale e oggi vivace centro regionale.  
**Da visitare:** la Cattedrale di Bagrati (UNESCO), il Green Bazaar (mercato coperto), il Ponte Bianco sul fiume Rioni.  
Ottima città per rifornirsi, lavare il camper o fermarsi un paio di giorni.

### Katskhi Pillar

Un pilastro calcareo alto 40 metri, **su cui si erge un eremo abitato da un monaco.** Non è possibile salire, ma si può camminare fino alla base.  
{{< extLink "Scopri dove vivono i monaci" "https://youtu.be/skzoe2LYx7k" >}} 
Luogo suggestivo e meditativo.

### Chiatura

Vecchia città mineraria circondata da montagne. **Un tempo famosa per le sue funivie operaie** (alcune ancora in funzione), oggi è un luogo sospeso nel tempo.  
[Affascinante per chi ama l’estetica sovietica e il turismo alternativo.](/blog/direzione-giappone-21-kutaisi-e-dintorni-monasteri-georgiani-segreti-sovietici-e-panorami-mozzafiato/)

### Mgvimevi

Piccolo convento nascosto tra le montagne, scavato direttamente nella roccia. **Atmosfera intima, silenziosa e spirituale.**  
All’interno, affreschi ben conservati e una frescura rigenerante d’estate.

### Borjomi

Località termale famosa fin dall’epoca degli zar. Il parco cittadino è curato, con fontane di acqua minerale da assaggiare direttamente alla sorgente.  
Puoi passeggiare nel verde, fare picnic o rilassarti nei bagni caldi. Perfetto per una sosta detox.

### Kintsvisi

Monastero medievale tra i boschi, con affreschi bizantini spettacolari (XII secolo). Poco conosciuto dai turisti ma di grande valore artistico.  
Strada asfaltata fino all’ingresso, parcheggio comodo.

### Mtsvane Monastery

Chiamato anche “monastero verde”, è immerso in un bosco rigoglioso.  
Atmosfera tranquilla, raggiungibile anche con camper senza problemi. Ideale per una pausa contemplativa.

### Gori

Città natale di Stalin. Il museo a lui dedicato è controverso ma interessante, con documenti, statue e la carrozza blindata.  
Puoi anche visitare l’antica fortezza Goris-Tsikhe e il mercato locale.

### Mtskheta

Una delle città più antiche della Georgia, considerata la sua capitale spirituale.  
**Patrimonio UNESCO** con le cattedrali di Svetitskhoveli (dove si dice sia sepolta la tunica di Cristo) e Jvari, su una collina panoramica.  
Tappa obbligatoria a pochi km da Tbilisi.

### Tbilisi

Capitale eclettica e cosmopolita. Offre terme sulfuree, quartieri storici, mercati, arte urbana e una cucina eccellente.  
**Da non perdere:** quartiere Abanotubani, il Ponte della Pace, la Fortezza di Narikala, il mercato di Dezerter.  
Consigliamo almeno 2 giorni pieni.

### David Gareji e Red Mountain

Complesso monastico scolpito nella roccia al confine con l’Azerbaigian. Paesaggi desertici e tramonti infuocati.  
La Red Mountain regala panorami unici. La strada è in parte sterrata ma percorribile. Luogo spirituale e surreale.

### Sighnaghi e Bodbe

Sighnaghi è la “città dell’amore”, con mura panoramiche e atmosfera romantica.  
Vicino si trova il convento di Bodbe, luogo sacro dedicato a Santa Nino.  
Ottimo punto per una passeggiata al tramonto e una cena con vista sulla valle.

### Gremi, Telavi, Alaverdi

Il cuore della regione vinicola Kakheti.  
**Gremi:** ex capitale del regno con chiesa e torre.  
**Telavi:** città moderna con castello e mercato.  
**Alaverdi:** uno dei monasteri più antichi del paese, circondato da vigneti.  
Degustazioni facili da organizzare anche senza tour guidato.

### Duisi

Villaggio della minoranza cecena georgiana (i Kist). Atmosfera completamente diversa dal resto della Georgia.  
Ogni venerdì, nella moschea, si tiene la danza rituale sufi Zikr, un’esperienza unica e intensa.

### Military Road

Strada storica che collega Tbilisi alla Russia. Serpeggia tra le montagne del Caucaso offrendo scorci da cartolina.  
Consigliate soste panoramiche, foto e brevi passeggiate lungo il percorso.

### Ananuri

Complesso fortificato sulle rive del lago Zhinvali. Una delle immagini simbolo della Georgia.  
Facile da raggiungere, parcheggio vicino. Ottimo spot fotografico.

### Monumento dell’Amicizia

Grande arco in mosaico costruito in epoca sovietica per celebrare l’amicizia tra Georgia e Russia.  
Panorama spettacolare. Fermata obbligatoria lungo la Military Road.

### Stepantsminda, Gergeti e Dariali

Ultima vera tappa montana. Stepantsminda è base per salire alla chiesa di Gergeti, iconica sullo sfondo del Monte Kazbek.  
Possibilità di salita in jeep o trekking.  
Il Monastero di Dariali si trova più a nord, vicino al confine russo, immerso in un canyon mozzafiato.

## Tour orario o antiorario?

Ti consigliamo un **itinerario antiorario**, partendo da Batumi e risalendo verso Svaneti, per poi attraversare l’est e concludere con la Military Road.  
In alternativa, puoi iniziare da Tbilisi e fare il giro in senso orario.
