---
title: 'Tempo di upgrade!'
description: E\' giunta l\'ora di fare un aggiornamento molto importante al nostro van. Scopri cliccando qui
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1713011125/Articoli/Direzione%20giappone/Direzione9/upgrade-al-van_vpnjk8.jpg
date: 2024-05-09T7:00:00+01:00
categories: [ "Direzione Giappone", "Turchia"]
type: featured  
country: Turchia 
draft: false
---

Tra tutti gli ["upgrade"](/van) realizzati sul nostro van 540 uno dei più emozionanti **è stato appiccicare l’adesivo con la scritta “Road to Japan”.** 
Abbiamo atteso tanto per realizzarlo, fino a quando non abbiamo avuto un po’ di certezze necessarie, come quelle relative all’ottenimento dei visti per la Russia.

Così, quando siamo arrivati ad Antalia e abbiamo spedito i passaporti abbiamo deciso di metterci all’opera. 
Mentre Paolo guidava ho aperto l’applicazione di Canva e ho realizzato la scritta: semplice e pulita, con i colori della bandiera, con un cerchio “spreciso”, un po’ a simboleggiare il nostro viaggio imperfetto ma unico nel suo genere. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1709916475/Articoli/Direzione%20giappone/Direzione9/logo-van-road-to-japan_yglqks.jpg" >}} 

Volevamo iniziare a dare un senso a questa avventura, che può contare nulla ma che per noi è vita quotidiana.
Così abbiamo cercato un’officina e fra passanti e poliziotti curiosi, **mentre il nostro gatto Sakè controllava i lavori da dietro al finestrino**, in meno di dieci minuti la stampa era parte integrante della carrozzeria. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1709916475/Articoli/Direzione%20giappone/Direzione9/sake-controlla-i-lavori_ew5slp.jpg" >}} 

#### Ma non solo

Su consiglio di Franco, {{< extLink "un caro amico \"malato di viaggi\"" "https://www.instagram.com/bicosisgud/" >}}, abbiamo anche fatto stampare la scritta Italia. 
**“Italiani gente buona”** pare si dica nel mondo, e dato che nessuno riconosce quella I sulla targa, anzi a volte viene confusa con quella dell’Iran, tanto valeva tentare. 
Noi in ogni caso continueremo a scendere dal van con il sorriso, il nostro miglior passe-partout là fuori nel mondo.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1709916475/Articoli/Direzione%20giappone/Direzione9/logo-italia-van_jqn6pp.jpg" >}} 

{{< youtube "ESPXke-m0L0" >}}

Arigatou, alla prossima.

🇮🇹 → 🇯🇵 9128 km (in linea d'aria)
