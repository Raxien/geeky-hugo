---
title: 'Guida completa per entrare in Corea del Sud dalla Russia con il tuo cane o gatto'
description: 'Guida per viaggiare in Corea del Sud dalla Russia con cane o gatto: documenti, vaccinazioni e procedure per evitare la quarantena.'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1752882382/Articoli/Blog/come-entrare-in-corea-con-un-animale-gatto-cane_ocl1du.png
date: 2025-07-10T7:00:00+01:00
categories: ["Animali", "Overlanding Asia"]
language: it
continent: Asia
country: Corea del Sud
type: regular  
---
Se stai viaggiando [via terra lungo la Transiberiana](/blog/transiberiana-on-the-road) e desideri [entrare in Corea del Sud a bordo del traghetto](/blog/come-entrare-in-corea-del-sud-dalla-russia-la-guida-aggiornata-per-overlander) con il tuo animale domestico (cane o gatto), **è fondamentale pianificare attentamente ogni passaggio.** 
Il governo coreano ha stabilito normative rigorose per prevenire l’introduzione di malattie zoonotiche (come la rabbia) e garantire la sicurezza di tutti. 
In questa guida ti forniremo tutti i dettagli necessari **per portare il tuo animale domestico in Corea senza problemi**, evitando la quarantena e rispettando tutte le procedure richieste. 

> **Importante:**   
> Parti con largo anticipo nella preparazione dei documenti, sia in Italia sia a Vladivostok per uscire dalla Russia. 

## 1. Pre-requisiti per viaggiare con animali in Corea del Sud
Di seguito i prerequisiti da soddisfare in Italia prima della partenza.

### Microchip
Ogni animale che entra in Corea del Sud **deve avere un microchip di identificazione elettronica**, conforme agli standard ISO 11784/11785. Il microchip deve essere impiantato prima della vaccinazione contro la rabbia. Se il microchip non è leggibile, l'animale potrebbe essere respinto o sottoposto a quarantena.

### Vaccinazione contro la rabbia
Una delle prime preoccupazioni per entrare in Corea del Sud **è la vaccinazione antirabbica**. La Corea richiede che cani e gatti siano vaccinati contro la rabbia prima della partenza.
* **Tipo di vaccino:** deve essere approvato dall'OIE (Organizzazione Internazionale per la Salute Animale) **e la sua validità è annuale.**
* **Certificato di vaccinazione:** assicurati di portare con te il certificato che indica la data della vaccinazione e il tipo di vaccino utilizzato.

**Importante**: Il veterinario o l'ASL rilasciano un documento che attesta l'avvenuta somministrazione del vaccino. Porta con te questo documento **in quanto in Russia è fondamentale per l'ottenimento del certificato di esportazione.**

### Test della Rabbia (Titer Test)
Il Titer Test, ovvero il test degli anticorpi contro la rabbia, si effettua tramite prelievo del sangue e serve per confermare che l’animale possiede gli anticorpi per essere protetto dalla rabbia.
* **Quando effettuare il test:** almeno 30 giorni dopo la vaccinazione e almeno 3 mesi prima della partenza. Questo è il requisito per la Corea, ma il Titer Test serve anche per entrare in Russia. **Assicurati che non sia scaduto!**
* **Laboratorio autorizzato:** il test deve essere eseguito in un laboratorio autorizzato dall'OIE (ad esempio quello di Venezia in Italia). Puoi effettuare il prelievo del sangue presso il tuo veterinario o un veterinario nel paese in cui ti trovi e richiedere che il campione venga inviato presso il laboratorio. Il risultato ti verrà inviato via mail. 
* **Risultati:** il test deve confermare un livello minimo di 0,5 IU/mL di anticorpi contro la rabbia.

Trovi maggiori informazioni su come ottenere questi documenti in Italia nell'articolo dedicato:
{{< leggi-anche url="/blog/viaggiare-con-cane-e-gatto-tutto-quello-che-devi-sapere" >}}

## 2. Procedure burocratiche per esportare il tuo cane o gatto dalla Russia
Di seguito le procedure per ottenere **il certificato finale "5A"** che consente l'esportazione del tuo animale dalla Russia per la Corea del Sud. Consigliamo di arrivare a Vladivostok con largo anticipo per completare le pratiche in tempo e gestire eventuali imprevisti.
Tutti i documenti elencati precedentemente e quelli che andrai a ottenere in Russia **sono necessari per evitare che il tuo animale venga sottoposto a quaranten**a una volta entrato in paese. 

Questa procedura va fatta per ogni animale che viaggia con te. 

### Notifica alla compagnia navale
Prima di partire, **[è importante informare la compagnia navale che viaggi con un animale domestico](/blog/come-entrare-in-corea-del-sud-dalla-russia-la-guida-aggiornata-per-overlander)**. Ti consigliamo di informarli appena effettui la prenotazione, dal momento che la stanza di stivaggio per animali non è enorme e potrebbe non esserci spazio a sufficienza: in tal caso potresti dover slittare o anticipare la tua partenza, dato che la nave dalla Russia alla Corea **effettua solo una corsa a settimana.** 

### Ufficio portuale
Contatta l’ufficio portuale via mail ({{< extLink "torg.port.svh@yandex.ru." "mailto:torg.port.svh@yandex.ru" >}}) o meglio ancora recati di persona per presentare il tuo caso. In quest'ultimo caso **ricordati di portare con te il passaporto** in quanto è richiesta la registrazione all'ingresso.
Noi per sicurezza abbiamo sia scritto la mail che ci siamo presentati di persona per esser sicuri che l'avessero ricevuta.

In caso viaggi con più animali, invia una mail per ogni animale.

L'edificio si trova a quest'indirizzo: {{< extLink "Nizhneportovaya Ulitsa, 3Б, Vladivostok, Primorskiy kray, Russia, 690003" "https://goo.gl/maps/aDpqkBxx2YxLzsWj6" >}}

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1752886836/Articoli/Blog/ufficio-portuale-vladivostok_woazae.png" caption="L'ingresso si trova sul retro dell'edificio." >}}

### Registrazione del tuo animale in Russia
Recati presso una clinica veterinaria governativa ({{< extLink "qui" "https://maps.app.goo.gl/9XLNUj4iBz1rjaLU8" >}}) **per registrare il tuo animale nel sistema MERCURY**, un database nazionale in cui vengono inseriti i dati dell'animale, incluso il numero di microchip.

### Certificato e Form 1
Recati presso un’altra clinica veterinaria governativa (fa un po' paura ma {{< extLink "noi siamo andati qui" "https://maps.app.goo.gl/ordSwNMjh1a4eSgg6">}}) per prendere appuntamento per richiedere la compilazione del Form 1 e regolarizzare i documenti. 

**Entro 5 giorni prima della partenza dalla Russia** dovrai tornare nella clinica veterinaria per compilare il Form 1 (se viaggi con più animali assicurati che ciascuno di loro abbia un certificato separato).

#### Problemi di date
Sebbene in Italia il vaccino vale tre anni, in Russia e Corea non è riconosciuta e la vaccinazione vale solo 1 anno. La clinica dove si ottiene il certificato Form 1 non esegue le vaccinazioni ma sono stati gentili è hanno chiamato {{< extLink "un'altra clinica veterinaria dove poter effettuare il rinnovo." "https://maps.app.goo.gl/hJ2Lm7grjYnF3HAo6" >}} 

Inoltre deve passare almeno 30 giorni tra quando si effettua la vaccinazione a quando ci si può imbarcare. Anche in Russia sono un po' italiani e hanno messo un data congrua per permetterci di uscire senza problemi.

#### Problemi logistici
Per complicare le cose, la clinica è chiusa il sabato quindi il primo giorno giorno utile per prendere appuntamento è lunedì. Tieni presente che se viaggi con un mezzo il lunedì mattina dovrai consegnarlo al porto e quindi dovrai muoverti con i mezzi. Consigliamo di usare i taxi prenotando con {{< extLink "Yandex Go" "https://taxi.yandex.com/en_am/" >}}.

### Certificato finale 5A
Una volta ottenuto il Form 1 invialo subito via mail all’ufficio del porto, o meglio ancora recati di persona, per richiedere la compilazione del certificato finale "5A", necessario per l’espatrio. Assicurati che ti diano l’appuntamento per ritirare tale documento il giorno prima della partenza. 

{{< youtube2 "WwkDeXOMaAU" "Qui puoi vedere tutte le corse che abbiamo fatto per ottenere il famoso certificato 5A." >}}

### Pagamento della tariffa navale
Durante il processo di imbarco sulla nave dovrai pagare la tariffa per l'animale in base al suo peso e il costo dipende dal cambio del giorno. Attenzione, il pagamento dovrà essere **effettuato in contanti e solo in rubli** quindi porta più contanti del necessario. 

## 3. Viaggio con il Tuo Animale in Nave dalla Russia alla Corea
Il tuo cane o gatto viaggerà chiuso in una gabbia, **che devi provvedere a portare tu** ({{< extLink "noi abbiamo scelto questo trasportino per il nostro gatto" "https://www.mrpeanutspetcarriers.com/?rfsn=8379397.59709d&utm_source=refersion&utm_medium=affiliate&utm_campaign=8379397.59709d" >}}) indipendentemente da taglia e peso. A Vladivostok trovi alcuni negozi per animali, ma se hai un cane di taglia grande assicurati di poter trovare una gabbia adatta alle sue dimensioni. 

Per tutta la durata della traversata **il tuo animale sarà obbligato a rimanere all’interno di una specifica stanza**, insieme ad altri eventuali animali. Potrai accedere quando vorrai, previa richiesta al personale, **ma dalle ore 24 alle 7 tale stanza rimarrà inaccessibile.**

Assicurati di portare con te **cibo e acqua e tutto il necessario per i suoi bisogni** (lettiera e traversine), per garantire che il viaggio di 24 ore sia il più confortevole possibile.

**Nota importante:** questo viaggio può essere davvero stressante per il tuo animale. Sii responsabile!

## 4. Arrivo in Corea del Sud: Controllo di Quarantena e Ispezione Sanitaria

### Controllo all’arrivo
Una volta arrivato in Corea, il tuo animale dovrà passare attraverso i controlli di quarantena. **Durante l'ispezione, un veterinario ufficiale verificherà:**
* Il certificato sanitario.
* Il certificato di vaccinazione.
* Il microchip
* I risultati del Titer Test.
* Il certificato "5A".
* Passaporto del proprietario.

### Permesso di ingresso
Se tutti i documenti sono in ordine, **il tuo animale potrà entrare in Corea senza essere sottoposto a quarantena.** Se ci sono problemi con la documentazione o la salute dell'animale, potrebbe essere necessario un periodo di quarantena.

{{< leggi-anche url="/blog/come-entrare-in-corea-del-sud-dalla-russia-la-guida-aggiornata-per-overlander" >}}

## Riassunto dei passaggi per entrare in Corea del Sud con il tuo animale domestico dalla Russia

In Italia:
1. Microchip ISO impiantato prima della vaccinazione.
2. Vaccinazione contro la rabbia con vaccino approvato dall'OIE.
3. Titer Test (anticorpi contro la rabbia) effettuato 3 mesi prima della partenza.

In Russia (Vladivostok):
1. Avvisare la compagnia navale.
2. Avvisare l'ufficio portuale.
3. Registrazione del tuo animale in Russia nel sistema MERCURY.
4. Certificato Form 1 compilato in cliniche veterinarie russe 5 giorni prima della partenza.
5. Ispezione sanitaria e certificato finale 5A prima della partenza.
6. Pagamento della tariffa per il trasporto dell'animale.
7. Controllo di quarantena all’arrivo in Corea del Sud.

## Conclusioni
Speriamo che questa guida ti abbia fornito tutte le informazioni necessarie per viaggiare in Corea del Sud con il tuo animale domestico dalla Russia in modo sicuro e senza intoppi. 

Se stai pensando di spedire solo il mezzo e di volare, sappi che in questo momento storico i voli tra Russia e Corea sono stati soppressi, [quindi il viaggio tramite traghetto è l’unica soluzione.](/blog/come-entrare-in-corea-del-sud-dalla-russia-la-guida-aggiornata-per-overlander)
 
Se hai trovato utili queste informazioni, troverai anche dei video dettagliati sull'argomento {{< extLink "sul nostro canale YouTube" "https://www.youtube.com/@vandipety" >}}, dove approfondiamo vari aspetti del viaggio.
Se sei interessato a percorrere la Transiberiana via terra, abbiamo preparato {{< extLink "una guida completa che puoi acquistare online" "https://amzn.to/3Ec1FQh" >}} per aiutarti a pianificare il tuo viaggio in modo semplice e dettagliato.
Se hai ulteriori domande o dubbi, siamo felici di rispondere e fornirti tutto il supporto necessario. Non esitare a contattarci!
Buon viaggio e buona avventura con il tuo animale domestico!
