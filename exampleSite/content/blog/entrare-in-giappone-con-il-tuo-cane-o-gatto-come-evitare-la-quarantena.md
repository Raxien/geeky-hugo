---
title: "Entrare in Giappone con il tuo cane o gatto: come evitare la Quarantena"
description: "Scopri come viaggiare con il tuo animale domestico in Giappone evitando la quarantena. Leggi la nostra guida completa sulle procedure e normative."
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1739789765/Articoli/Giappone/giappone-quarantena_mau6pb.jpg
date: 2025-02-10T10:00:00+01:00
categories: [ "Animali", "Guida"]
type: featured
country: Giappone
draft: false
---

Viaggiare in Giappone con il tuo animale domestico **è un'esperienza unica**, ma richiede una pianificazione accurata. Il paese ha normative rigorose per l'importazione e il trasporto di animali, da rispettare assolutamente per garantire un viaggio sicuro e confortevole. 
In questa guida, ti forniremo tutte le informazioni essenziali per portare con te il tuo cane o gatto in Giappone, **per evitare la quarantena** e affrontare al meglio ogni passaggio. 

Prepara le valigie, prendi il pupazzo preferito del tuo amico a quattro zampe e parti per un'avventura indimenticabile in Giappone!

`Fonti ufficiali: Le informazioni complete sono disponibili sul sito del Ministero dell'Agricoltura, delle Foreste e della Pesca giapponese: {{<extLink "MAFF" "https://www.maff.go.jp/aqs/english/animal/dog/import-other.html">}}` 

##### Burocrazia Giapponese per Importare Animali Domestici
Il Giappone adotta rigide misure per proteggere la sua fauna locale da malattie infettive, in particolare dalla rabbia. 
Tali procedure di importazione, visionabili sul sito di competenza giapponese, variano a seconda del paese o della regione di esportazione. 
 
Per importare cani e gatti da regioni non designate (tra cui l’Italia), questo è il procedimento da seguire con **attenzione**.

###### 1. Preparazione Pre-viaggio: minimo almeno 180 giorni prima dell’ingresso

Per importare un animale in Giappone, è necessario seguire un processo che inizia almeno 180 giorni prima dell'ingresso nel paese e che diventano 270 giorni nel caso si viaggi con un cucciolo. Questo periodo di tempo è necessario per garantire che il tuo animale soddisfi tutti i requisiti di salute. Prima di tutto, assicurati di avere:

* **Microchip**
Tutti gli animali che entrano in Giappone devono essere dotati di un microchip conforme agli standard ISO 11784/11785, che deve essere impiantato prima della vaccinazione antirabbica. **Assicurati che il microchip sia leggibile e registrato correttamente**, poiché sarà utilizzato per identificare il tuo animale durante le ispezioni.

* **Vaccinazione Antirabbica**
Ogni cane o gatto che entra in Giappone deve essere stato vaccinato contro la rabbia. Sono richieste almeno due vaccinazioni contro la rabbia, e il periodo di validità non deve scadere al momento dell’ingresso. Attenzione, il tuo animale deve avere minimo 91 giorni prima di poter ricevere la prima dose di vaccino (leggi [quest'articolo per maggiori informazioni](/blog/viaggiare-con-cane-e-gatto-tutto-quello-che-devi-sapere.md)).

* **Test degli Anticorpi Antirabbici**
Un passaggio fondamentale è il test degli anticorpi contro la rabbia. Questo test è necessario per garantire che il tuo animale abbia un livello sufficiente di anticorpi per proteggerlo dalla rabbia e i risultati devono mostrare **che il titolo anticorpale è uguale o superiore a 0,5 UI/ml.**

Il test si esegue tramite un prelievo del sangue da parte del veterinario, che si occupa di spedire il campione presso un laboratorio riconosciuto a livello internazionale (in Italia tale laboratorio è {{<extLink "l'Istituto Zooprofilattico Sperimentale delle Venezie (IZSVe)" "https://www.izsvenezie.it/">}}). Il risultato viene inviato via mail al proprietario dell’animale. 

`Nota Il test deve essere effettuato almeno 180 giorni prima dell’ingresso per evitare la quarantena ed è valido per 24 mesi, purché le vaccinazioni successive siano aggiornate.`

{{< leggi-anche >}}

###### 2. Pre-Notifica all'Animal Quarantine Service

Una volta completati tutti i documenti richiesti **e 40 giorni prima dell’arrivo è essenziale notificare l'ingresso del tuo animale domestic**o, inviando una email agli indirizzi specifici dell’aeroporto o del porto giapponese in cui intendi arrivare (trovi tutte le informazioni {{<extLink "a questo link" "https://www.maff.go.jp/aqs/english/attach/pdf/aqs_contact_list_en.pdf">}}).
In allegato dovrai inserire i seguenti documenti:

* La data e il luogo previsto di arrivo
* Foto del passaporto del proprietario
* Foto del passaporto del tuo animale domestico. In particolar modo la pagina con le vaccinazioni antirabiche e le date di somministrazione e scadenza. È importante che tu scriva la data di arrivo nel formato anno/mese/giorno per evitare incomprensioni.
* Il certificato del test relativo alla titolazione anticorpale.
* Foto del trasportino

I funzionari giapponesi del Maff ti risponderanno valutando la tua documentazione e, se è tutto corretto, **ti invieranno il Modulo di richiesta di ispezione all’importazione e il Modulo AC.** 

- **Modulo di richiesta di ispezione:** richiede informazioni sul proprietario, il nome e la data/scadenza della vaccinazione dell'animale, il numero del microchip e altro ancora. Le domande sono semplici e trovi le istruzioni su come compilarle sul loro sito Web ufficiale. Non appena lo compili devi inoltrarlo via mail. 
- **Il Modulo AC**: deve essere compilato e firmato dal veterinario del tuo paese di origine o del paese in cui ti trovi prima di entrare in Giappone.

###### 3. Ispezione Pre-viaggio da un Veterinario Ufficiale

A meno di 10 giorni dal viaggio, il tuo animale dovrà essere sottoposto a una visita clinica da parte di un veterinario, che ti rilascerà **un certificato di buona salute e compilerà il Modulo AC.**
Una volta compilato, il modulo deve essere inviato ai funzionari giapponesi, per verificare che sia corretto. Questo passaggio è molto importante, perché **un piccolo errore potrebbe impedire al tuo animale domestico di entrare in Giappone.**

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1739789925/Articoli/Giappone/giappone-certificato-esportazione_c2c1uz.jpg">}}

Dopo la visita clinica, bisogna recarsi presso gli uffici veterinari governativi del paese di provenienza (solitamente ogni veterinario locale fornisce il contatto dell’ufficio più vicino) con il certificato di buona salute e il Modulo AC; qui ti verrà rilasciato **il certificato di esportazione.** Anche questo documento va inviato al Maff per ottenere l'approvazione finale.

`Nota Importante: Ti consigliamo di prendere appuntamento per tempo, sia dal veterinario che presso l’ufficio veterinario governativo.
Una volta ottenuto, il certificato di esportazione deve essere inviato via mail al Maff, che inoltrerà in risposta un documento di approvazione finale, da portare con sé in Giappone insieme a tutto il resto della documentazione.`

###### 4. Ispezione all’Aeroporto\Porto di Arrivo

Una volta arrivato in Giappone, l’animale sarà sottoposto a un'ulteriore ispezione da parte del servizio di quarantena, dove i funzionari controlleranno i documenti e scansioneranno il microchip.  

Il tuo cane o gatto dovrà essere sempre all'interno del trasportino durante tutta l'ispezione. In genere, l'ispezione dura circa 30 minuti a qualche ora, a seconda della completezza dei documenti e del numero di animali in arrivo.
A proposito, {{<extLink "ecco il trasportino preferito di Sakè!" "https://www.mrpeanutspetcarriers.com/?rfsn=8379397.59709d&utm_source=refersion&utm_medium=affiliate&utm_campaign=8379397.59709d">}} ed è anche estendibile, e garantisce a Sakè di muoversi liberamente al suo interno. In più ha mille tasche per poterlo rendere il più areato possibile e al suo interno si può sistemare una comoda traversina. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1739789925/Articoli/Giappone/giappone-trasportino_vlzuiu.png">}}

###### 5. Procedura Post-Ispezione

Se tutta la documentazione è corretta e l'ispezione ha esito positivo, il tuo animale sarà liberato senza necessità di quarantena. In caso contrario, il tuo animale potrebbe essere sottoposto a una quarantena che dura fino a 180 giorni. I giorni di quarantena vengono calcolati nella seguente maniera:

{{< citazione "180 giorni - giorni trascorsi dal test degli anticorpi = giorni di quarantena">}}

La quarantena avverà in apposite strutture il cui costo sarà a carico tuo. A seconda dei risultati della quarantena, il cane o il gatto potrebbe comunque non essere ammesso in Giappone.
<!-- 
##### Trasporti Pet-Friendly in Giappone

Il Giappone ha un sistema di trasporti pubblico molto efficiente, ma non tutti i mezzi sono adatti a viaggiare con animali domestici. Ecco come affrontare i vari mezzi di trasporto:

* **Animali di Piccola Taglia:** i cani e i gatti di piccola taglia possono viaggiare se tenuti all’interno di un trasportino o una borsa apposita.
* **Biglietto per Animali:** oltre al tuo biglietto, in alcuni casi dovrai acquistare un biglietto separato per il tuo animale domestico.
* **Carrozze Designate:** alcuni treni hanno carrozze speciali dove gli animali sono ammessi. Assicurati di verificare le compagnie ferroviarie per dettagli aggiuntivi.

##### Sistemazioni Pet-Friendly in Giappone

Trovare un alloggio pet-friendly in Giappone può non essere semplice e può richiedere un po' di ricerca. Alcuni hotel offrono camere specifiche per chi viaggia con animali, mentre altri hanno aree comuni dove gli animali sono ammessi.
Puoi anche cercare case vacanza o appartamenti che permettono di poter portare con sé gli animali, usando piattaforme come Airbnb. L'importante è sempre confermare in anticipo per evitare sorprese.

##### Consigli Essenziali per la Valigia del Tuo Animale Domestico
Quando prepari la valigia per il tuo animale domestico, assicurati di portare tutto il necessario per garantirgli un viaggio comodo e sicuro:
* Ciotole per Cibo e Acqua: Portale sempre con te, anche quelle pieghevoli per risparmiare spazio. Queste non mancano mai nei nostri viaggi!
* Guinzaglio e Collare/Imbracatura: Essenziali per il controllo del tuo animale durante le passeggiate. Ecco la pettorina che usiamo con Sakè!
* Medicinali e Cibo: Se il tuo animale ha bisogno di medicinali o di una dieta particolare, porta con te abbastanza scorte per tutta la durata del viaggio. Assicurati soprattutto di verificare in anticipo con le autorità giapponesi che tutti i farmaci o gli integratori che porti siano ammessi nel paese.

##### Etichetta e Comportamento in Giappone: Come Comportarsi in Pubblico con il Tuo Animale
In Giappone è essenziale rispettare le usanze locali e l'etichetta riguardo gli animali domestici. Ecco alcuni consigli:
* Tieni il Tuo Animale al Guinzaglio: In tutti gli spazi pubblici è obbligatorio tenere il tuo animale al guinzaglio.
* Raccogli gli Escrementi: Porta sempre con te sacchetti per raccogliere i bisogni del tuo animale, ma sappi che in Giappone le aree per lo smaltimento dei rifiuti sono per lo più inesistenti e dovrai attrezzarti al meglio in merito, portando i rifiuti in hotel/casa. 
* Ristoranti: Purtroppo ad oggi non sono molti i locali che permettono di pranzare o cenare in compagnia del proprio animale domestico. Informati bene in anticipo per evitare spiacevoli sorprese. 
* Rispetta i siti culturali: molti siti culturali in Giappone, come templi e santuari, hanno regole severe riguardo agli animali domestici. Assicurati di verificare in anticipo per assicurarti che il tuo animale domestico sia ammesso e per scoprire eventuali regole o restrizioni aggiuntive. -->

Tutte queste informazioni derivano dalla nostra esperienza personale, dal momento che siamo arrivati dall'Italia al Giappone con il nostro gatto, a bordo di un camper! 
Se ti fa piacere puoi seguire {{<extLink "le nostre avventure su YouTube" "https://www.youtube.com/channel/UCH3tGEnOnx6ql48zZTSiFvw?sub_confirmation=1">}} dove raccontiamo tutte le nostre esperienze e consigli di viaggio. 

Ti auguriamo di vivere un'avventura indimenticabile con il tuo animale domestico!

 

Nota: Il link al trasportino di Sakè è un link di affiliazione. Acquistando tramite esso, potremmo ricevere una commissione senza costi extra per te.