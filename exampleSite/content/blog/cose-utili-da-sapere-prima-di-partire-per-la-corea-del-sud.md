---
title: 'Cose utili da sapere prima di partire per la Corea del Sud'
description: 'Stai per partire per la Corea del Sud? Ecco alcune dritte che ti eviteranno sorprese una volta atterrato!'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1751874575/Articoli/Corea/guida-alla-corea-del-sud_vsi2js.png
date: 2025-05-17T7:00:00+01:00
categories: ["Viaggi in Corea"]
language: it
type: regular   
country: Corea del Sud
---

Stai per partire per la Corea del Sud? Dopo aver girato per la Corea del Sud per 6 mesi a bordo del nostro camper ecco alcune dritte che ti eviteranno sorprese una volta atterrato!

## Vuoi guidare? Serve la patente internazionale

In Corea del Sud **non basta la patente italiana** ma serve quella **[internazionale da richiedere in motorizzazione](/blog/patente-internazionale-come-fare-guida-completa)**.  
Attenzione: va richiesta **prima di partire** per evitare brutte sorprese quindi parti per tempo in quanto ci vogliono tra i 10-15 giorni per averla.

{{< leggi-anche url="/blog/come-affittare-un-auto-e-guidare-in-corea-del-sud-e-sull-isola-di-jeju/" >}}

## Niente Google Maps: qui si usa NAVER

In Corea **Google Maps funziona malissimo**, specialmente per indicazioni pedonali o in auto.  
Tutti usano **NAVER Map** o **KakaoMap**:  
- Sono gratuite  
- Funzionano perfettamente  
- Disponibili in inglese (non in italiano)

Consiglio: scaricale prima di partire e fai qualche prova per prenderci la mano.

## Ti fai nuovi amici? Niente WhatsApp!

WhatsApp in Corea… non lo usa nessuno.  
Per messaggiare con i locali (o ricevere indicazioni), devi usare **KakaoTalk**, l’app più usata nel Paese.  
È gratuita e utilissima anche per prenotazioni o info turistiche.

{{< leggi-anche url="/blog/corea-del-sud-le-app-da-avere-per-viaggiare-senza-problemi" >}}

## Papago o Google Translate?

Tutti consigliano **Papago** per le traduzioni coreano-italiano ma dopo 6 mesi di viaggio, **noi ci siamo trovati molto meglio con Google Translate**.  
È più veloce, più intuitivo, e funziona bene anche con il testo su immagini.

In ogni caso puoi usare entrambi e scegliere quello che ti fa sentire più a tuo agio.

## Paghi tutto con la carta… ma occhio ad esempio alla T-money!

In Corea puoi pagare **quasi tutto con la carta**, anche i distributori automatici.  
Ma c’è qualche eccezione importante:  
Per **ricaricare la carta T-money** ([per metro, autobus ecc. nella capitale](/blog/guida-definitiva-alla-metro-di-seoul-e-alla-t-Money)) **servono i contanti**!

Porta sempre con te almeno un po' di contanti in tasca.

Spesso nei mercati puoi pagare con carta, ma se ti trovi in un mercato dei 5 giorni (ovvero i mercati tradizionali, che sono un’esperienza da non perdere!) potresti voler comprare qualche frutto da una gentile nonnina pagandola in contanti!

{{< leggi-anche url="/blog/guida-ai-documentie-visti-per-viaggiare-in-corea-del-sud/" >}}

## Hai domande prima di partire per la Corea?  

Scrivici nei commenti o cerca i nostri video sul viaggio in Corea del Sud!  
