---
title: 'Tour di San Pietroburgo: scopri la Venezia del Nord in 2 giorni'
description: "Scopri la magica San Pietroburgo in 2 giorni! Itinerario completo per visitare l'Hermitage, i ponti mobili, la Fortezza di Pietro e Paolo e molto altro, immergendoti nella storia e nella cultura russa."
image: https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/san-pietroburgo-canali_u6m83k.jpg
date: 2024-10-05T08:00:00.000
categories: ["Guida", "Russia"]
type: featured
draft: false
---

San Pietroburgo, città portuale della Russia affacciata sul Mar Baltico, **è stata capitale imperiale per ben due secoli**. Fondata nel 1703 da Pietro il Grande, ancora oggi è considerata il centro culturale di tutta la Russia, ed è soprannominata la “Venezia del Nord” per il gran numero di canali che la attraversano. 

In questo articolo ti suggeriamo l’itinerario che abbiamo seguito noi, **nel quale è incluso lo spettacolo notturno dei ponti mobili.**

##### Giorno 1: Il Centro Città, l’Hermitage e lo spettacolo dei ponti innalzati di notte

###### Piazza del Palazzo 
Piazza del Palazzo è stata teatro di molti avvenimenti **di importanza mondiale**, come la Domenica di Sangue (1905) o la Rivoluzione d’ottobre (1917). L’edificio più famoso della piazza **è il Palazzo d’Inverno degli zar russi**, realizzato in stile barocco e decorato di bianco e blu. Nel centro della piazza si trova la Colonna di Alessandro, che fu eretta dopo la vittoria russa nella guerra contro l’invasione di Napoleone: è alta 47,5 metri e pesa circa 600 tonnellate.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-piazza_cfhxph.jpg">}}

###### Hermitage
**L’Hermitage è uno dei musei più famosi del mondo**, un edificio di tre piani che conta più di 1.700 porte, circa 2.000 finestre, 1.500 stanze e più di 100 scalinate, un labirinto di sfarzo e meraviglie che lasciano a bocca aperta. Data la sua grandezza, calcola almeno 3 ore di visita (giorno di chusura il lunedì).

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-hermitage-notte_rpytwm.jpg">}}

###### Prospettiva Nevskij
La Prospettiva Nevskij è una delle principali arterie cittadine, lunga quattro chilometri **è da sempre considerata una sorta di “luogo senza regole”**, dove la convivenza tra la povertà più estrema e la nobiltà più raffinata era possibile. Ai suoi lati si possono ammirare due delle chiese più importanti della città, oltre all’interessante biblioteca racchiusa fra le pareti del palazzo Singer. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-prospettiva-nevski_fhbh28.jpg">}}

###### Chiesa del Salvatore sul Sangue Versato
La chiesa del Salvatore sul Sangue Versato **è una delle chiese più significative di San Pietroburgo** per la sua composizione pittorica e la decorazione colorata della sua facciata e delle sue cupole.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-chiesa-_wanm9x.jpg">}}

###### Cattedrale di Kazan
Situata sul lato opposto della chiesa del Salvatore e riconoscibile per l’austero porticato, la Cattedrale di Kazan è la sede del vescovo ortodosso di San Pietroburgo ed è consacrata alla Madonna di Kazan, **l’icona più venerata della Russia.**

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-kazan-chiesa_krbrvv.jpg">}}

###### Cattedrale di Sant’Isacco
La Cattedrale di Sant’Isacco è la più sontuosa delle chiese della città ed è possibile salire sulla sua cupola, ammirando una vista spettacolare sulla città intera.

{{< youtube2 "sA0I4SnNbvo">}}
_Ricordati di non perderti tutte queste meraviglie ne nostro video!_

###### I canali e i ponti di San Pietroburgo 
I canali cittadini sono visibili da ogni via, ma proprio i ponti mobili sono uno dei più famosi biglietti da visita di San Pietroburgo. Dei 342 ponti in città, 22 si possono aprire, ma solo nove vengono sollevati regolarmente da aprile a novembre, dall’1 alle 6 di mattina (attenzione a non rimanere nel lato sbagliato della città!). 
Lo spettacolo si può ammirare a bordo della Neva sedendosi insieme ai turisti sui gradini oppure su una delle tante barche che effettuano la Crociera sui canali. 
Prima dell’apertura dei ponti in centro città si anima con numerosi piccoli concerti. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-ponti-aperti-notte_z1gexc.jpg">}}

##### Giorno 2: La Fortezza di Pietro e Paolo, l’Incorniciatore Aurora e il Tour della Metropolitana

###### La fortezza di Pietro e Paolo
La fortezza di Pietro e Paolo è la seconda attrazione più visitata della città. Si trova su di un’isolotto, sul lato opposto dell’Hermitage. Si tratta della cittadella originale di San Pietroburgo, fondata il 27 maggio 1703. Nella fortezza si trovano la cattedrale dei Santi Pietro e Paolo, il Museo di Stato della Storia di San Pietroburgo e il museo dell’Esplorazione Spaziale.

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-palazzo-pietro_zj8tqk.jpg">}}

###### L’incrociatore Aurora
L’Incorniciatore Aurora, raggiungibile in 15 minuti a piedi dalla Fortezza, è la famosa nave dalla quale fu sparato il cannone che decretò l'inizio dell'assalto al Palazzo d’Inverno, dando il via alla rivoluzione russa nel 1917 e mettendo fine allo zarismo. Puoi passeggiare lungo il molo osservando la nave dall’esterno oppure visitarla all’interno a pagamento. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-incrociatore-aurora_noae7g.jpg">}}

###### Tour della Metropolitana
San Pietroburgo nasconde un tesoro sotterraneo: una rete metropolitana tra le più profonde al mondo. Avtovo, Narvskaya, Pushkinskaya, Admiralteyskaya sono solo i nomi di alcune delle fermate più  belle.
Con un unico gettone abbiamo raggiunto profondità impressionanti, osservando alcune opere d’arte davvero mozzafiato: statue, colonne di marmo, coloratissimi affreschi e mosaici, eleganti lampadari. [Scopri di più nell’articolo dedicato!](/blog/viaggio-nel-cuore-di-san-pietroburgo-esplora-la-metropolitana-più-profonda-del-mondo)

##### Spostamenti
La maggior parte dei monumenti e delle attrazioni turistiche della città possono essere raggiunte a piedi, ma se preferisci puoi usare anche i mezzi pubblici che funzionano molto bene (metro, autobus, tramvia o filobus). 
**La metropolitana di San Pietroburgo non è così spettacolare come quella di Mosca, ma vale la pena vederla.**

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1728354508/Articoli/Russia/San%20Pietroburgo/metro-san-pietroburgo_e5okzp.jpg">}}

###### Parcheggi 
In tutto il centro città i parcheggi sono a pagamento dalle 8 del mattino alle 8 di sera, gratuiti invece di notte. 
Noi abbiamo sfruttato appieno questa opzione per ammirare lo spettacolo notturno dei ponti, spostandoci al mattino presto. 
Un comodo parcheggio gratuito diurno si trova nei pressi dell’Incorniciatore Aurora, a mezz’ora piedi dal centro cittadino. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/san-pietroburgo-parcheggio-in-centro_w6kzbp.jpg">}}

###### I dintorni di San Pietroburgo 
Se ti avanza del tempo per visitare i dintorni potresti prendere in considerazione una di queste due mete: 

###### Palazzo e Giardini Peterhof 
Peterhof si trova a circa 30 chilometri da San Pietroburgo e vi si può arrivare via terra e via mare. Oltre al Palazzo, in stile barocco, si possono visitare anche il Giardino Inferiore con le fontane e quello Superiore, oltre a numerosi altri musei, chiese e costruzioni. Un solo giorno può non essere sufficiente per la visita di tutte le attrazioni, che richiedono anche l’acquisto di biglietti differenti. 

###### Velikij Novgorod

Situata a 200 km da San Pietroburgo, è la più antica città russa e l’unico principato salvatosi dal dominio mongolo. Il suo Cremlino è posizionato su di una collina e tra le sua mura si racchiudono il Palazzo del Potere, il Monumento millenario della Russia e la Cattedrale di Santa Sofia. 

{{< image src="https://res.cloudinary.com/ilgattodicitturin/image/upload/f_webp,q_auto:good,w_800,c_scale,dpr_auto/v1727247897/Articoli/Russia/San%20Pietroburgo/velikij-novgorod_rrzslp.jpg">}}

 