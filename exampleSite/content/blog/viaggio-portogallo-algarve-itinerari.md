---
title: 'Tour di 7 giorni in Algarve in camper'
description: "Un road trip in Algarve, affacciati sulle scogliere"
image: https://res.cloudinary.com/ilgattodicitturin/image/upload/v1683757945/IMG_2877_affjhz.jpg
date: 2023-04-10T17:00:00.000
categories: ["Europa", "Guida", "Itinerari", "Camper"]
country: Portogallo 
type: regular
draft: false  
---

L'Algarve è una delle mete più rinomate del turismo portoghese: questa regione è presa d'assalto d'estate, soprattutto dagli amanti del surf (non pensare di poter fare un bagno tranquillo perché le acque sono tutt'altro che calde) e della natura, ma anche in inverno è meta di numerose persone che ne sfruttano il clima mite per "svernare".
Le sue spiagge e scogliere sono davvero meravigliose e meritano una sosta in qualsiasi stagione. 
Se vuoi visitare insieme a noi tutto il resto del paese ti rimandiamo [all'articolo generale](/blog/viaggio-portogallo-in-camper-itinerari/).

##### Itinerario

- **{{< underline "Giorno 1 - Sagres" >}}**:

  Sagres si trova nella parte più a ovest dell’Algarve e per la sua posizione è riuscita a mantenersi un po’ più isolata rispetto all’invasione turistica che ha subito il resto della regione.
  La principale attrazione è la Fortaleza, una muraglia a scopo difensivo, incastonata fra le scogliere.
  Non lontano da Sagres si trova poi il punto più occidentale dell’Algarve, _Cabo de Sao Vicente_. Questo faro (a fine 2022 in restauro) offre panorami mozzafiato soprattutto al tramonto. 

- **{{< underline "Giorno 2 - Lagos" >}}**:
  
  Lagos, piccola cittadina dell’Algarve, è famosa per le sue spiagge dorate, per il piacevole centro storico e per l’atmosfera di divertimento.
  Le migliori spiagge di Lagos sono Praia de Porto de Mós, Praia do Camilo (noi ce ne siamo innamorati!), Praia de Dona Ana, Praia do Pinhão, Praia da Batata e Meia Praia.

   {{< image src="https://res.cloudinary.com/ilgattodicitturin/image/upload/v1683757819/IMG_2897_nv8wn8.jpg" >}}

- **{{< underline "Giorno 3 - Portimao/Ferragudo/Carvoeiro" >}}**: 
  
  Portimao è famosa per le spiagge di sabbia bianca e per le sue acque più calde e calme rispetto alle altre destinazioni dell'Algarve. Le due spiagge che noi abbiamo particolarmente amato sono: Praia do Alemão, raggiungibile anche tramite una bella passeggiata sulle scogliere e Praia dos Três Castelos, presa un po' più d'assalto dai turisti. 
  Non troppo distante da Portimao ti consigliamo Ferragudo, un piccolo borgo di pescatori dove il tempo sembra essersi fermato. Camminando tra stradine e scalinate si giunge alla chiesa di Igreia da Nossa Senhora da Conceicão, dalla quale puoi ammirare un bellissimo panorama.
  
  Poco più a sud trovi Carvoeiro, un pittoresco villaggio preso d'assalto in estate da tutte le tipologie di turisti. La piccola spiaggia affacciata sulla piazza del paese è sabbiosa e circondata da scogliere. Tutta la costa della zona di Carvoeiro si alterna fra scogliere, grotte e calette, da esplorare con gite in barca private o in gruppo. Un'escursione molto bella potrebbe essere quella diretta alle grotte di Benagil. Noi abbiamo passeggiato lungo la Passerella Carvoeiro, che si estende dal centro di Carvoeiro e ragala splendidi scorci sulla costa. 

{{< image src="https://res.cloudinary.com/ilgattodicitturin/image/upload/v1683757921/IMG_3359_nz6q5e.jpg" >}}

- **{{< underline "Giorno 4 - Silves" >}}**:
  
  Silves era la città più importante dell’antico regno arabo dell’Algarve e si trova nell'entroterra. Il castello imponente domina ancora la scena e oggi la passeggiata lungo le mura offre la vista sugli aranceti sottostanti.

 
- **{{< underline "Giorno 5 - Albufeira" >}}**: 
  
  Albufeira offre un centro storico in cui si trovano numerosi ristoranti, bar e negozi e una zona moderna piena di hotel e appartamenti. Nel piccolo centro storico si trova ancora qualche scorcio legato al passato. Le due spiagge principali sono Praia dos Pescadores e Praia do Tunel. Noi abbiamo adorato passeggiare lungo la non troppo distante Praia da Falésia, una lunga spiaggia sabbiosa con scogliere rossastre raggiungibile grazie a una passerella. 

{{< image src="https://res.cloudinary.com/ilgattodicitturin/image/upload/v1683757849/IMG_3471_zxckbh.jpg" >}}


- **{{< underline "Giorno 6 - Faro" >}}**: 
  
  Faro è solitamente sfruttata come luogo di passaggio dai turisti. nel centro storico si possono osservare la Porta Arco da Vila e la Cattedrale Sè oltre alle antiche mura risalenti al periodo moresco e le varie porte di accesso. A 5 chilometri da Faro vi è Praia de Faro. Non distante si trova l'aeroporto e in prossimità una laguna in cui si possono fare delle belle passeggiate. 

- **{{< underline "Giorno 7 - Tavira" >}}**: 

  Tavira è un villaggio di pescatori tipico di questa regione ed è circondata da una serie di spiagge che appartengono all’area protetta del Parco Naturale di Ria Formosa. 
  Situata sull'isola di Tavira c'è una spiaggia raggiungibile a piedi, Praia do Barrel, in cui si trovano più di duecento ancore arrugginite appartenenti ai vecchi pescherecci di tonni, che donano a questo luogo l'appellativo di "cimitero delle ancore". 

{{< image src="https://res.cloudinary.com/ilgattodicitturin/image/upload/v1683757805/IMG_3702_pmpukm.jpg" >}}

##### Curiosità
L'Algarve è una regione che, se vissuta on the road, secondo noi offre scorci decisamente degni di una sosta. Anche i piccoli paesini si prestano per piacevoli passeggiate. Visitare questi luoghi fuori stagione può far assaporare un po' di saudade, ma li rende certamente più autentici rispetto all'estate, periodo in cui vengono presi d'assalto dal turismo. 

##### Il nostro Vlog 

Vuoi rivivere le nostre avventure on the road in Portogallo? Trovi tutta la playlist {{< extLink "a questo link" "https://youtube.com/playlist?list=PLHaclq_J5PZ9fxLqD_0GFKVZBwnHQiM4I" >}}.

<!-- ##### Le nostre mappe -->
<!-- Di seguito puoi consultare comodamente le mappe relative al nostro vi lasciamo il link alle mappe che 

{{< gmap "https://www.google.com/maps/d/u/0/embed?mid=1iWT57E7IXes2FIwpnvDKgvbrL740gmU&ehbc=2E312F" >}} -->

{{< blogFooter "PT" "1" "0" >}}

