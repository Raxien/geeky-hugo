---
title: Lago di Braies con cane e gatto
description: In gita al lago di Braies con cane e gatto, per un'avventura in mezzo alla natura 
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1657873908/Articoli/Gita_al_lago_di_Braies.jpeg
date: 2022-07-15T10:00:00.000+02:00
categories: ["Viaggi in Italia", "Animali"]
country: Italia
type: regular

---
Stai pensando di visitare il lago di Braies e vuoi avventurarti insieme al tuo cane o gatto? 

Prima di raccontarti la nostra avventura ti segnaliamo un paio di informazioni utili, soprattutto in caso di visita estiva: dato il sovraffollamento di turismo, dal 2022 nei mesi estivi dalle ore 09.30 alle 16.00 la {{<extLink "Valle di Braies" "https://www.braies.org">}} è raggiungibile solo mediante mezzi pubblici, a piedi e in bici. Il transito con mezzi privati è consentito solo previa prenotazione del parcheggio o con esibizione di un valido permesso di transito ({{<extLink "qui puoi trovare maggiori informazioni" "https://www.prags.bz/it">}}).

![Riva Lago di Braies](https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1657873911/Articoli/Riva_del_lago_di_Braies.jpg)

## In gita al lago di Braies con cane e gatto
Noi abbiamo deciso di fermarci a dormire a bordo del nostro van in uno spiazzo libero ad una quindicina di minuti dai parcheggi vicini al lago. Di buon mattino abbiamo raggiunto il parcheggio adibito ai camper (il più vicino al sito, con tariffa 8 euro per 3 ore, 25 euro giornaliero). Alle 8 del mattino iniziavamo la nostra avventura: pochissime persone, clima fresco ideale, prime luci del sole ad illuminare la valle. Avendo con noi Olimpia e Sakè non potevamo fare scelta migliore. Alle 10, quando finivamo la nostra passeggiata, il pontile famoso per le foto più postate sui social era affollatissimo, iniziavano a crearsi code di persone per affittare la barchetta, il parcheggio era al completo e lungo la strada si era creata una colonna di auto di circa 5 chilometri. Devi tener conto che era venerdì 3 giugno, quindi giornata di ponte. Cerca di pianificare al meglio la tua gita se pensi di andare nei weekend o durante le festività.

Se possiamo darti un consiglio quindi, per vivere una gita serena insieme a cane e gatto al Lago di Braies, scegli un momento della giornata in cui ci possano essere non troppe persone, con un clima soprattutto non troppo afoso nelle ore centrali della giornata.

## Cosa portare con sè per i propri animali
La nostra gita con cane e gatto al seguito è durata circa un paio di ore. Abbiamo percorso tutto il perimetro del lago di Braies, facendo anche qualche pausa. Lungo il tragitto non abbiamo visto fontane, per cui ti consigliamo una borraccia capiente e una ciotola per l'acqua. Se pensi di trascorrere più tempo potresti portare qualche snack.

Ovviamente non dimenticare guinzaglio e museruola e sacchetti per le deiezioni.

{{< leggi-anche >}}

## Il giro del lago
Appena arriverai, seguendo la tratta come indicato da percorso, troverai una prima parte di passeggiata pianeggiante, fino ad arrivare vicino a una spiaggia bella larga.

Da qui partono una camminata verso un rifugio e altre più impegnative verso una pietraia.

Proseguendo lungo il perimetro inizia una parte di scalinate strette e in salita.

Tornando verso l'ingresso noi ci siamo imbattuti in molte persone che facevano il giro al contrario, per cui potresti "scontrarvi" con altri cani all'improvviso. Presta attenzione, anche perché molte persone hanno con sè i passeggini per i bambini, per cui alcuni passaggi possono risultare davvero stretti. Noi non abbiamo fatto indossare la museruola ad Olimpia, ma l'abbiamo tenuta sempre a portata di mano in caso di necessità per evitare nervosismi.

Evitando il sovraffolamento per noi è stata una gita decisamente divertente. Ti lasciamo un'immagine di questo bellissimo lago incastonato fra le montagne. Facci sapere nei commenti se l'hai già visitato o se in qualche modo ti abbiamo risvegliato la curiosità di andarci, magari insieme al tuo amico a quattro zampe :) 

![Lago di Braies](https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1657873913/Articoli/Lago_di_Braies.jpg)