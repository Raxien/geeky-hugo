---
title: 'Dai mulini a vento della Mancia a Toledo: tour in camper spettacolare!'
description: Scopri con noi la Castiglia-La Mancia tra castelli e mulini a bordo del camper, inseguendo le orme del Don Quijote fino a raggiungere Toledo, l’antica capitale spagnola.
image: https://res.cloudinary.com/ilgattodicitturin/image/upload/v1690125045/Articoli/Spagna/la_mancia_qni2r4.jpg
date: 2023-07-24T00:00:00+01:00
categories: [ "Camper", "Itinerari"]
country: Spagna
type: featured
draft: false
---

La **Castiglia-La Mancia** è una splendida regione centrale della Spagna, terra di avventure narrate da Cervantes, in cui il **Don Chisciotte** si destreggia fra mulini a vento.
Noi abbiamo visitato queste zone arrivando [dall'Andalusia](/blog/viaggio-andalusia-in-camper-itinerari) per poi raggiungere Madrid.

<details>
  <summary>Tabella dei contenuti</summary>

> ##### Tabella dei contenuti
> - [Prima un po' di cultura](#prima-un-po-di-cultura)
> - [La nostra Ruta de Don Quijote da Cordoba verso Toledo](#la-nostra-ruta-de-don-quijote-da-cordoba-verso-toledo)
>   - [Sacro Convento y Castillo de Calatrava La Nueva](#sacro-convento-y-castillo-de-calatrava-la-nueva)
>   - [Almagro](#almagro)
>   - [Campo de Criptana](#campo-de-criptana)
>   - [Alcazar De San Juan](#alcazar-de-san-juan)
>   - [Consuegra](#consuegra)
>   - [Toledo](#toledo)
> - [Piatti tipici della Castiglia-La Mancia](#piatti-tipici-della-castiglia-la-mancia)
> - [In camper è fattibile?](#in-camper-è-fattibile)
> - [Le nostre mappe](#le-nostre-mappe)
</details>

##### Prima un po' di cultura
Il termine **"La Mancia"** sembra derivare dall’arabo "al Mansha" che significa "il deserto", che qui indicava non tanto una distesa di sabbia ma lo spopolamento di un’area compromessa anche da un clima decisamente più arido rispetto ad altre regioni spagnole.

La regione della Castiglia-La Mancia, **nonostante abbia davvero molto da offrire**, è una delle meno visitate della Spagna: per noi è stato meglio così! Abbiamo guidato indisturbati e parcheggiato in luoghi spettacolari, fra distese di terra color ocra e rosso intervallate da ulivi e viti, castelli in rovina e mulini solitari o tutti in fila. Per gli amanti della natura questa regione offre anche un numero sorprendente di aree naturali protette.

{{< image src="https://res.cloudinary.com/ilgattodicitturin/image/upload/v1690125052/Articoli/Spagna/mulini_ovvehe.jpg" >}}

##### La nostra Ruta de Don Quijote da Cordoba verso Toledo
Per incrementare il turismo è stata istituita la **{{< underline "Ruta de Don Quijote" >}}**: un percorso decisamente lungo che permette di seguire le avventure (e sopratutto disavventure) di Don Chisciotte e del suo fido Sancio Panza. E' composto da 13 tappe località e sono necessari almeno 7 giorni per vederle tutte, motivo per cui consigliamo di scegliere in partenza le tappe che si vogliono effettuare.

Noi abbiamo visto solo una parte della rotta, ovvero quella che va da **Cordoba** (il nostro itinerario è a [una portata di click](/blog/cordoba-in-camper-cosa-vedere-e%20quale-tapas-scegliere)) a **Toledo**, ma è bastato per ammirare un Spagna sorprendente, diversa e fantastica!

###### Sacro Convento y Castillo de Calatrava La Nueva 
Se potessimo definire con una sola parola questa {{< extLink "fortezza" "https://castillodecalatrava.org/" >}} dei cavalieri calatraviani diremmo: **meravigliosa!** In parte distrutta permette però di ammirare il grande portone con rosone del convento e il camminamento sulle mura dal quale si gode di una vista superba a 360°. 

Raggiungerlo in camper può essere un po' ostico data la strada in pendenza, ma il tramonto e l'alba dal piazzale antistante ci hanno regalato emozioni uniche. 

Prezzo: 4€ a persona pagabili **solo in contante.**

{{< image src="https://res.cloudinary.com/ilgattodicitturin/image/upload/v1689958448/Articoli/Spagna/Convento_y_Castillo-de-Calatrava-La-Nueva-_cfnukl.jpg" >}}

###### Almagro
Città famosa per la tradizione teatrale, offre una piazza dall’aspetto molto caratteristico oltre a qualche bottega autentica in cui comprare il tipico formaggio della zona **davvero consigliato!**

> "E' il miglior formaggio che abbia mai mangiato in vita mia e ho **90 anni**."

Dopo aver letto questa recensione su google relativa al negozio {{< extLink "Oro Siglo XVII , Queso de Oveja"  "https://goo.gl/maps/2CmvvttoCrFKvQWXA" >}} potevamo non concederci un assaggio? Ovviamente ci siamo fiondati **subito!** e ne siamo rimasti entusiasti.

###### Campo de Criptana
Qui si trovano ancora una decina di mulini (34 in origine) in ordine sparso, tra i quali è possibile passeggiare ammirando soprattutto il gioco di luci **al tramonto**. Il piccolo paesino di case bianche merita una visita. 

Notte in libera a fianco ai mulini, davvero un luogo romantico.
  
###### Alcazar De San Juan
In questo tratto di strada è possibile visitare alcuni mulini percorrendo un
a strada davvero panoramica.

{{< image src="https://res.cloudinary.com/ilgattodicitturin/image/upload/v1690125051/Articoli/Spagna/mulini_notturna_bua6ix.jpg" >}}

###### Consuegra
5 dei 12 mulini conservano il meccanismo completo, in particolare il **"Sancho"** (in omaggio a uno dei personaggi principali del romanzo Don Chisciotte della Mancia). Tutti disposti in fila, sembrano proteggere il vicino {{< extLink "castello dei Templari" "https://www.consuegra.es/en/" >}}.

Il castello è visitabile solo con guida (**che non parla italiano**) a partire da 7€.

###### Toledo
Capoluogo della regione, questa splendida città è stata la vera rivelazione di questo tour. Dista solo un’ora da Madrid eppure a noi è piaciuta molto di più [dell’attuale capitale.](/blog/madrid-in-1-giorno-a-costo-0)

Toledo ebbe il suo periodo d’oro sotto la dominazione araba fino a fine Quattrocento quando, a seguito della riconquista cristiana, furono cacciati dalla Spagna tutti gli ebrei. Nel 1536 poi alla città venne tolto il titolo di capitale, trasferito a Madrid. Toledo rimaneva la miglior produttrice di acciaio del mondo, produttrice di spade e coltelli.

La parte antica della città, arroccata in cima a una collina, si raggiunge facilmente grazie a una scala mobile o a piedi a seconda della zona dalla quale si arriva ed è visitabile in una mezza giornata. 

Noi abbiamo iniziato il nostro tour cittadino da {{< extLink "questo parcheggio gratuito" "https://goo.gl/maps/XMf9vayJQNeZbA3x8" >}} e, raggiungendo il centro storico proprio con le scale mobili, ci siamo ritrovati in un dedalo di stradine strette come la bellissima **Calle Alfileritos** e portoni di Conventi e Monasteri. 

In questa zona non puoi non comprare i dolci di marzapane preparati artigianalmente dalle suore.

Dopo aver assaggiato un paio di dolci tipici con farina di mandorle, abbiamo raggiunto il **Museo di Santa Cruz** dietro a **Plaza de Zocodover**, salutato la statua del Cervantes e ci siamo diretti all’**Alcazar**, il “castello”, che fu dominato da diverse figure nell’arco della storia. 

{{< image src="https://res.cloudinary.com/ilgattodicitturin/image/upload/v1690125054/Articoli/Spagna/toledo_dall_alto_nz610o.jpg" >}}

È proprio in un’ala dell’Alcazar che si trova la **Biblioteca de Castilla La Mancia**: ti consigliamo di entrarci perché dalla sua caffetteria potrai ammirare gratuitamente la città dall’alto. 

Lasciato il punto più alto alle spalle ci siamo diretti verso la meravigliosa **Porta dei Leoni** e la **{{< extLink "Cattedrale di Toledo" "https://www.catedralprimada.es/it/info/museos/venta-de-entradas/" >}}** visitabile al costo di 10 € o gratuitamente dal lunedì al venerdì dalle 8 alle 9.30.

Da qui abbiamo raggiunto **Plaza del Ayuntamento** (il Municipio) per dirigerci verso la **Chiesa di San Tomè** e il quartiere ebraico che ospita la **Sinagoga** e il **Monastero de San Juan de Los Reyes**, fino al **Puente de San Martin** dal quale siamo tornati indietro verso **Puerta de Bisagra**. 

{{< image src="https://res.cloudinary.com/ilgattodicitturin/image/upload/v1690125058/Articoli/Spagna/toledo_panorama_oczqph.jpg" >}}

Se ami i punti panoramici noi puoi non dirigerti a {{< extLink "questo Mirador" "https://goo.gl/maps/YygqGYhGHNAfYoUc8" >}}, da dove al tramonto potrai ammirare un gioco di luci meraviglioso sulla città e il fiume che la circonda. 

{{< gmap "https://www.google.com/maps/d/u/0/embed?mid=1gxdgk-P8AQauONPsBjRo4xO9ppKy-As&ehbc=2E312F" >}}

##### Piatti tipici della Castiglia-La Mancia
La Mancia non è solo mulini, castelli, imprese e panorami mozzafiato ma anche una deliziosa cucina con i suoi piatti tipici. Se come noi sei un buongustaio non potrai non provare questi piatti quattro piatti tipici!

1. **l’agnello** cucinato in tantissimi modi (arrostito, in umido, in padella) 
2. la versione **“a la magra”** della classica “tortilla”, la frittata spagnola
3. **il manchego**, formaggio tipico della Mancia
4. il **“mazapan” o marzapane**, dolci di origine del periodo di dominazione araba

{{< image src="https://res.cloudinary.com/ilgattodicitturin/image/upload/v1690125061/Articoli/Spagna/marzapane_yigczb.jpg" >}}
  
##### In camper è fattibile?
Questa regione è davvero **piacevole da visitare in camper**, grazie alle strade facilmente percorribili, al pochissimo traffico e ai panorami mozzafiato. Se non l’hai ancora inserita nei tuoi piani di viaggio ti consigliamo di prenderla in considerazione e se vuoi immaginarla un po’ con i nostri occhi trovi qui il video dedicato.

{{< youtube oU5VtY2C2pg >}}

##### Le nostre mappe
{{< gmap "https://www.google.com/maps/d/u/0/embed?mid=1ziDcEGP0xvaSkv6yd2hjXiMwDuyrE_M&ehbc=2E312F" >}}

{{< blogFooter "SP_a" "1" "0" >}}