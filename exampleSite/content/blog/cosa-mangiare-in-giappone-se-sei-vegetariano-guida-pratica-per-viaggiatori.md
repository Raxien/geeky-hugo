---
title: 'Cosa mangiare in Giappone se sei vegetariano: guida pratica per viaggiatori'
description: 'Scopri come viaggiare in Giappone da vegetariano: guida ai piatti senza carne o pesce, come evitare il dashi, ristoranti veg-friendly e frasi utili in giapponese. Perfetto per Tokyo, Kyoto e Osaka!'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557336/Articoli/Giappone/guida-giappone-per-vegetariani_cuz5y5.png
date: 2025-08-06T07:00:00+01:00
categories: ["Viaggio in Giappone", "Vegetariani"]
language: it
type: featured
continent: Asia
country: Giappone
---
Viaggiare in Giappone da vegetariani può sembrare complicato, ma con un po’ di consapevolezza e spirito di adattamento, è possibile gustare piatti locali autentici anche senza carne o pesce. In questo articolo ti raccontiamo cosa mangiare in Giappone se sei vegetariano, quali piatti evitare, come leggere gli ingredienti e i migliori strumenti per trovare opzioni veg e veggie-friendly durante il tuo viaggio.

{{< indice >}}

## La cucina giapponese e le insidie del dashi
Molti piatti giapponesi **sembrano vegetariani**, ma nascondono insidie. Uno degli ingredienti più comuni e “insidiosi” per i vegetariani è il dashi, **un brodo simile al dado occidentale, ma a base di pesce.** Ecco che allora anche quando si ordina qualcosa che sembra di ”sole verdure", il rischio è che il piatto sia preparato con brodo di **katsuobushi (tonnetto essiccato e fermentato) o altri derivati animali.**

Attenzione in particolare a questi piatti:
* **Agedashi tofu:** tofu fritto servito in brodo, spesso con dashi
* **Tamagoyaki:** omelette dolce: talvolta contiene dashi
* **Zuppe di miso:** spesso preparate con brodo di pesce
* **Soba e udon:** i noodles sono spesso serviti in brodi a base di dashi
* **Inari sushi:** tasche di tofu fritto ripiene di riso: alcune versioni contengono dashi o additivi animali
* **Okonomiyaki:** pancake salato. Attenzione al condimento e ai fiocchi di pesce

{{< underline "Consiglio:" >}} Chiedi sempre se un piatto contiene dashi (だし), katsuobushi (かつおぶし), o brodo di pesce (魚のだし).

{{< leggi-anche url="/blog/viaggio-giappone-guida-itinerari/" >}}

## Piatti giapponesi vegetariani o adattabili
Ecco un elenco di piatti giapponesi vegetariani, o facilmente adattabili, da cercare durante il tuo viaggio:

### Onigiri
I triangolini di riso avvolti in alga nori. Le varianti vegetariane più comuni sono:
* Con umeboshi, prugna salata
* Con alga konbu

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557939/Articoli/Giappone/onigiri-esiste-anche-vegetariano_xli7j7.png">}}

### Hosomaki con cetriolo o natto
I roll di sushi più semplici:
* Kappa maki, con cetriolo
* Natto maki, con soia fermentata, **gusto forte ma 100% vegetale!**

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557939/Articoli/Giappone/hasomaki-con-cetriolo_qqb7qh.png">}}

### Udon o soba in brodo vegetale
Molti ristoranti permettono di personalizzare la ciotola:
* Chiedi brodo solo di kombu (alga)
* Scegli topping vegetali **come tofu, cipollotto, tempura di verdure (separata), funghi, alga nori**

### Yasai tempura: Frittura di verdure
Croccanti, leggere, irresistibili. Attenzione però: **l’olio può essere condiviso con il pesce e spesso viene servita con una salsa a base di dashi.** Puoi chiedere **“tare nashi”** (senza salsa) e gustarle con sale.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557939/Articoli/Giappone/yasai-tempura-vegetariana_mzagem.png">}}

### Omorice
Sebbene ci siano molte varianti con la carne esistono anche alcune versioni solo con uovo e riso!

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557939/Articoli/Giappone/omorice-anche-vegetariano_quazqs.png">}}

### Tamagoyaki
La frittata giapponese dolce-salata. Contiene uova, quindi **non vegana**, ma spesso apprezzata dai vegetariani. Fai attenzione al possibile uso del dashi nell’impasto.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557939/Articoli/Giappone/tamagoyaki-uovo-vegetariano-giappone_dle9l9.png">}}

### Sandwich con uova
Nei combini (minimarket tipo 7-Eleven o Family Mart) e nei supermercati, ma anche nelle stazioni, si trovano spesso:
* Tamago sando, i sandwich con uova sode e maionese
* A volte panini con patate o verdure
* Patate dolci arrosto

### Okonomiyaki vegetariano: Frittatona su misura
Letteralmente **“cotto come ti piace”**: cavolo, pastella, e tutto quello che vuoi. Puoi farlo vegetariano, ma controlla il brodo nella pastella e chiedi di **non usare il classico condimento con katsuobushi** (scaglie di tonno secco).

### Curry vegetariano
Il curry giapponese è cremoso e avvolgente. Esistono versioni vegetariane (yasai karee), ma anche qui il brodo può contenere estratti animali. Le catene come CoCo Ichibanya **offrono opzioni vegane chiare nel menù**, anche con tofu fritto o verdure grigliate.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1754557939/Articoli/Giappone/omorice-anche-vegetariano_quazqs.png">}}

### Shōjin Ryōri: Cucina dei monaci
Qui si va sul sicuro. Niente carne, niente pesce, niente aglio né cipolla. **Solo ingredienti stagionali e fermentati.**

### Ramen vegetariano
Alcuni ristoranti offrono versioni vegetariane o vegane del ramen:
* Fatti specificare se il brodo è 100% vegetale
* Attenzione a condimenti e salse (possono contenere estratti animali)
E se proprio non trovi nulla, puoi sempre ripiegare su:
* Ramen solubile vegetariano dal konbini, non è il massimo, ma salva la cena!
* Riso bianco, cetrioli sottaceto, insalate semplici (con occhio ai condimenti)

{{< leggi-anche >}}

## Dove trovare ristoranti vegetariani in Giappone
Anche se il Giappone non è famoso per la cucina vegetariana, negli ultimi anni sono nate molte opzioni veg, soprattutto a Tokyo, Kyoto e Osaka. Due strumenti utilissimi sono:

### Happy Cow
{{< extLink "Il sito (e app)" "https://www.happycow.net/" >}} per eccellenza: ti mostra ristoranti vegetariani, vegani o con opzioni veg-friendly in base alla tua posizione.

### Japan Vege Map
{{< extLink "Un progetto giapponese dedicato ai viaggiatori vegetariani e vegani." "https://vegemap.org/en/" >}} Ottimo per trovare locali in zone meno turistiche.

## Frasi utili da memorizzare o mostrare
Ecco alcune frasi in giapponese per vegetariani da usare al ristorante:
* 「肉、魚、だしは食べられません。」(Niku, sakana, dashi wa taberaremasen.)Non posso mangiare carne, pesce e brodo di pesce.
* 「野菜だけの料理はありますか？」(Yasai dake no ryōri wa arimasu ka?)Avete piatti solo con verdure?
* 「ベジタリアンです。」(Bejitarian desu.)Sono vegetariano/a.
Salvali o stampali: ti saranno utilissimi!  

## Conclusione
Viaggiare in Giappone da vegetariani è possibile, **anche se non sempre immediato.** Serve un po’ di pazienza, flessibilità e attenzione agli ingredienti nascosti. Ma con gli strumenti giusti (come Happy Cow), un po’ di giapponese pratico e questa guida a portata di mano, potrai goderti la cucina nipponica anche senza carne o pesce.
Hai domande o suggerimenti? Scrivili nei commenti!Oppure raccontaci la tua esperienza da vegetariano in Giappone!