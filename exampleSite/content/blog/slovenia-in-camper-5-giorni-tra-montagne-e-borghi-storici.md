---
title: 'Slovenia in camper: 5 giorni tra montagne e borghi storici'
description: "Alla scoperta di un paese europeo meraviglioso tra strade mozzafiato e tanta cultura"
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689874010/Articoli/Blog/torta-leonardo_xx95ou.jpg
date: 2023-09-23T08:00:00.000
categories: ["Blog"]
type: featured
draft: true
---

Quando siamo partiti in van per attraversare la Slovenia avevamo davvero poche aspettative ed è così che abbiamo scoperto con i nostri occhi questo paese meraviglia dopo meraviglia. 
Appena varcato il confine da Gorizia in direzione Nova Goritza davanti a noi si è aperto un ventaglio di natura incastonata fra le montagne. 

Abbiamo fin da subito deciso di non acquistare la vignetta, obbligatoria se decideste di percorrere invece la rete autostradale, e di imboccare viuzze un po' impervie ma fattibili con un mezzo come il nostro (roadcar 540) e decisamente appaganti per la vista. 

In questo tour abbiamo deciso di non puntare alle mete turistiche sul mare che offre la Slovenia, ma di attraversare il paese godendo delle montagne, visitando la capitale e altri borghi ricchi di storia. 

Abbiamo scoperto con piacere un paese sicuro, ben organizzato, costellato di piste ciclabili, con strade ben percorribili e davvero davvero pulito. 

In questo articolo vi riassumiamo il nostro itinerario di 5 giorni in Slovenia a bordo del van, insieme a cane e gatto! 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### Itinerario 

 - GIORNO 1
GORIZIA - KRANJI

- GIORNO 2 
  KRANJI- LUBIANA

- GIORNO 3
 LUBIANA - CELJE

- GIORNO 4 
 CELJE - MARIBOR

- GIORNO 5 
MARIBOR - PTUJI 


##### KRANJI

Come accennavamo all'inizio di questo articolo, abbiamo scelto di percorrere a bordo del nostro van solamente le strade statali. Il simpatico navigatore ci ha fatti inerpicare così lungo la 608, strada spettacolare ma da percorrere **prestando particolare attenzione alla lunghezza del vostro mezzo**! Vi toccherà attraversare un canyon di roccia che potrebbe farvi sudare non poco, regalandovi però scorci in montagna davvero suggestivi. 

In alternativa potete raggiungere la cittadina di Kranji direttamente da Lubiana. 

 - COSA VEDERE A KRANJI

Questa cittadina è stata per noi la prima piacevole scoperta della Slovenia.

Spesso dimenticata o sfruttata solo di passaggio per chi si reca al lago di Bled, sorge tra due fiumi ed è incastonata fra le montagne. 

Passeggiando fra le sue viuzze si nota però uno slancio al futuro osservando la *splendida biblioteca pubblica*, che offre tra l'altro una meravigliosa vista panoramica sulla città.

La piazza principale, *Piazza Slovena*, è accerchiata da quattro edifici che rappresentano quattro diverse epoche storiche, e da qui si raggiungono comodamente il teatro Prešeren e la chiesa con il campanile sul quale si può salire. Attraversando il ponte si può ammirare dall'alto un *piccolo canyon*, raggiungibile con una scaletta laterale che vi condurrà in una passeggiata tranquilla immersa nella natura. 

Durante la Seconda guerra mondiale nella città di Kranj vennero scavate diverse **gallerie sotterranee*, ancora oggi intatte e visitabili con una guida o durante eventi particolari.

Tutta la cittadina è percorribile a piedi, ma se doveste averne bisogno un comodo pullmino elettrico gratuito vi trasporterà ovunque avrete bisogno. 

<!-- Noi abbiamo trascorso la notte in libera (p4n)  in un parcheggio vicino al centro sportivo, dal quale partono bellissime passeggiate e in poco meno di un'oretta abbiamo raggiunto la capitale slovena, Lubiana.  -->

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}


##### LUBIANA

Della pittoresca capitale a ridosso del fiume Ljubljanica ve ne parliamo in un articolo dedicato. 
<!-- METTERE ARTICOLO -->
Noi l'abbiamo comodamente visitata in due mezze giornate, che potete trasformare in un giorno unico o decidere di prolungare per approfittare della piacevole atmosfera che si respira.
A un'ora e mezza di strada da Lubiana si raggiunge la città dei principi, Celje. 

##### CELJE

Soprannominata così per questioni storiche, a Celje potrete ammirare il Palazzo del principe, che sorge al centro della Piazza dei signori di Celje, oggi diventato museo per raccontare la storia della città.
Da qui potete raggiungere comodamente *piazzetta Slomškov Trg*, che ospita anche la Chiesa abbaziale di San Daniele, il museo per bambini con 300 giocattoli, la statua di **Josip Pelikan*, pioniere della fotografia e quella di *Alma Karlin*, scrittrice e viaggiatrice di inizio 900, che si trova nei pressi della stazione. 

Sul lungofiume invece troverete la Biblioteca Centrale e la statua dello zatteriere, per commemorare la via fluviale della quale gli zatterieri si servivano per trasportare il legname da e verso Celje. Da qui si può ammirare *il castello* che soerge in posizione panoramica, raggiungibile sia in auto sia con una passeggiata di mezz’oretta di cammino dal centro di Celje.

<!-- Per la notte ci siamo spostati in un'area camper immersa nelle colline (P4N) per poi dirigerci lungo strade panoramiche verso la seconda città più grande della Slovenia, Maribor.  -->

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### MARIBOR

Anche Maribor vanta un *imponente castello*, situato però in pieno centro storico e decisamente meno scenografico di altri che svettano sulle colline del paese.
Noi abbiamo preferito perderci fra le stradine pittoresche e arrivare al *quartiere Lent*, dove si trova la **"vite più longeva al mondo**": da oltre 4 secoli questa vite, Patrimonio Unesco, produce un’uva utilizzata per creare dell’ottimo vino rosso (e la attuale produzione è limitata e riservata a pochi eletti).

Da non perdere uno sguardo alla facciata del palazzo postale che sorge nei pressi della Cattedrale, vicino a cui si trova una viuzza di locali che spaziano dalla cucina locale a quella bosniaca a quella irlandese per ritrovare anche il classico trancio di pizza. 

<!-- Poco distante dal centro cittadino, a 15 km circa, si trova una comoda area sosta camper con servizia gratuiti, immersa nella natura e vicina a numerose passeggiate.  -->

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### PTUJI 

La città di Ptuj sorge lungo il fiume Drava nella parte nord-orientale del paese ed è nota per essere una delle città più antiche della Slovenia. 

Non potete non ammirare il castello cittadino, il *Ptujski grad*, risalente al XIII secolo e il *Dominikanski samostan*, un antico monastero domenicano che ospita oggi concerti di musica classica.

Il centro storico di Ptuj è molto piacevole, costellato di casette ed edifici molto particolari, dove potrete ammirare anche la cattedrale di San Giorgio e il Monumento a Orfeo.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### Considerazioni sulla Slovenia

Il nostro viaggio in Slovenia a bordo del van è stato breve ma intenso, ricco di meraviglie per gli occhi.
Ci siamo sempre sentiti al sicuro, accolti con piacere dai saluti ("Dober dan") dei locali, in un paese che può sembrare rurale ma che è ampiamente all'avanguardia in termini di rispetto del territorio. 

Siete mai stati in Slovenia? Ci consigliate altre mete imperdibili per il futuro? 
Vi lasciamo il link alla playlist se voleste viaggiare per il paese insieme a noi e a Olimpia e Sakè. 


<!-- {{< youtube  >}} -->




