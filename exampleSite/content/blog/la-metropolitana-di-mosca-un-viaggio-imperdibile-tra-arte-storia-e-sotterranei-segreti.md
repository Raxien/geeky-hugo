---
title: 'La Metropolitana di Mosca: un viaggio imperdibile nel Palazzo del popolo'
description: "Scopri i segreti della metropolitana di Mosca, un capolavoro di architettura e ingegneria che collega la capitale russa con un labirinto di stazioni mozzafiato. Un viaggio nella storia, nell'arte e nella cultura sovietica."
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro_ss7hzp.jpg
date: 2024-10-03T08:00:00.000
categories: ["Guida di Mosca"]
continent: Europa
country: Russia
type: featured
draft: false
---

La metropolitana di Mosca, **conosciuta anche come il Palazzo del popolo**, fu inaugurata nel 1935 all’epoca di Stalin ed è una delle **Metropolitane più grandi e trafficate al mondo.** Dispone di 14 linee, 228 stazioni, è lunga 393,7 chilometri e ogni giorno è frequentata da milioni di passeggeri. 
Questa metropolitana non è solo un mezzo di trasporto, ma un vero e proprio museo sotterraneo che custodisce tesori artistici e storici di inestimabile valore. Preparati a un viaggio indimenticabile tra sculture, mosaici, bassorilievi e decorazioni che raccontano la storia, la cultura e l'anima della Russia.

## Come muoversi nella metropolitana di Mosca

La Metropolitana di Mosca è aperta tutti i giorni, 365 giorni all’anno, dalle 5:30 di mattina fino all’una di notte.
Nella maggior parte dei vagoni della metropolitana di Mosca si può trovare la connessione al **Wifi gratuito**, mentre nelle stazioni, data la profondità sottoterra, potrebbe non esserci segnale internet. 
 
## App utili

Per evitare di perderti all’interno delle numerose fermate della metropolitana ti consigliamo di scaricare la mappa, o richiederla in una delle stazioni. A proposito, scarica l’applicazione **"Yandex Maps"** ({{<extLink "versione iOS" "https://apps.apple.com/us/app/yandex-maps-navigator/id313877526">}} o {{<extLink "versione Android" "https://play.google.com/store/apps/details?id=ru.yandex.yandexmaps&hl=en_IN">}}), unica app che funziona sul suolo Russo, per tracciare il percorso più opportuno da effettuare da un punto all’altro della città.

## I biglietti 
Vi sono 4 tipologie di biglietto che si possono acquistare presso le macchinette automatiche o direttamente presso gli sportelli **(indicati con la parola “KACCA”):**

- Biglietto singolo: valido per 90 minuti (circa 60 centesimi)
- Biglietto giornaliero: ideale per un giorno intero di esplorazioni (circa 3 euro)
- Biglietto per 3 giorni: perfetto per soggiorni più lunghi (circa 6 euro)
- Carta Troika: ricaricabile, comoda per chi rimane a Mosca per più giorni

## Curiosita' sulla metropolitana di Mosca

La leggenda narra che la forma circolare della **metropolitana di Mosca sia nata da una macchia di caffè sulla cartina** durante una riunione con Stalin.
Durante la Seconda Guerra Mondiale, la metropolitana divenne un rifugio antiaereo e un luogo sicuro per importanti incontri militari.
Il momento migliore per visitare la metropolitana **è la domenica mattina presto**, quando l’afflusso di persone è minore.
Gli annunci vocali sono in russo, ma le scritte sono bilingui (cirillico e alfabeto latino), facilitando la comprensione per i visitatori stranieri.

La metropolitana di Mosca, oltre a essere famosa per la sua bellezza, ha alimentato leggende su un sistema segreto, noto come **Metro-2**. Questo presunto complesso sotterraneo parallelo sarebbe stato costruito durante l'era sovietica, principalmente sotto Stalin, per scopi militari e governativi. Si dice che colleghi edifici strategici come il Cremlino, il quartier generale del KGB e bunker segreti fuori città, utilizzabile in caso di emergenza o conflitto nucleare. Anche se il governo russo non ha mai confermato ufficialmente l'esistenza della Metro-2, le voci continuano a circolare.

Si dice che un ingresso alla misteriosa **Metro-2** sia stato scoperto da esploratori urbani negli anni '90, alimentando ulteriormente le speculazioni sulla sua esistenza. **Questo presunto ingresso sarebbe situato in un'area abbandonata e ben nascosta della città**, ma sarebbe stato rapidamente chiuso e messo sotto sorveglianza. Nonostante l'apparente conferma visiva dell'esistenza del passaggio, **le autorità russe hanno continuato a negare ufficialmente qualsiasi collegamento a un sistema di trasporti sotterraneo segreto**. Questa scoperta ha rafforzato le teorie su una rete sotterranea destinata esclusivamente all'élite governativa e militare.

## Le 12 stazioni da non perdere (più una segreta)

Di seguito ti segnaliamo quelle che secondo noi sono le stazioni imperdibili per un tour sotterraneo nel quale osservare alcuni dettagli artistici incredibili. 
Il tempo impiegato per un tour di questo tipo è di circa 2,5 ore, ma puoi anche suddividerlo in più giornate se preferisci. 

### 1. Teatralnaya 
Famosa per i suoi rilievi in porcellana e la sua posizione centrale, a due passi dal Teatro Bolshoi.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-teatralnaya_hcxoln.jpg">}}

### 2. Mayakovskaya
Un gioiello dell'art déco, caratterizzata da marmi bianchi e rosa e utilizzata come rifugio antiaereo durante la guerra.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-mayakovskaya_cs5sxc.jpg">}}

### 3. Bielorusskaya
Impreziosita da piloni in marmo bianco, un soffitto elaborato e una varietà di decorazioni basate su temi bielorussi.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-bieloruskaya_nptmla.jpg">}}

### 4. Novoslobodskaya
Un tripudio di colori, con 32 vetrate che raffigurano personaggi celebri e mosaici in marmo rosa degli Urali. L'attrazione più grande di questa stazione è però l'enorme mosaico alla fine, chiamato Peace through the World. Rappresenta una madre che tiene in braccio il suo bambino come simbolo di pace

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-novoslobosdkaya_cpml2r.jpg">}}

### 5. Prospekt mira 
Detta anche Viale della Pace è dedicata all'agricoltura sovietica, con bassorilievi e ceramiche bianche che raccontano la storia del settore agricolo.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-prospekt-mira_mm8erl.jpg">}}

### 6. Komsomolskaya
Dedicata alla libertà della Russia e alla sua indipendenza, regala un'atmosfera da palazzo staliniano, con lampadari sontuosi, mosaici, dipinti e arcate in marmo

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-komsomolskaya_yu7wvk.jpg">}}

### 7. Park kultury
Ispirata all'antica Grecia, con colonne in marmo e mosaici che rievocano l'epoca ellenica

{{< youtube2 xS23dpY5Y3g>}}
_Puoi vedere tutte le metro qui!_

### 8. Kievskaya
Un omaggio all'amicizia tra Ucraina e Russia, con mosaici che illustrano la storia comune dei due paesi e colonne di marmo.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-kievskaya_cpha0t.jpg">}}

### 9. Arbatskaya
Una delle stazioni più antiche, con decorazioni bianche e dorate e motivi floreali.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-arbatskaya_mkzdjq.jpg">}}

### 10. Ploščad’ Revoljucii
Il cuore del bolscevismo, con archi in marmo rosso e giallo, 72 sculture in bronzo che raffigurano il popolo sovietico e la famosa statua della guardia con cane (a proposito, sfregare il naso del cane porta fortuna!).

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-ploscad-revolucii_umdvwd.jpg">}}

### 11. Park pobedy
La stazione più profonda (84 metri), con la scala mobile più lunga d'Europa (126 metri). Il raggiungimento della banchina partendo dalla superficie richiede circa tre minuti.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-park-pobedy_mcyzog.jpg">}}

### 12. Slavjanskij Bul'var
Un design futuristico, con marmo verde cubano e profili in alluminio, quasi un omaggio allo stile di Tim Burton.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-slavjanskij-bulvar_b1qs3m.jpg">}}

### 13. La metro segreta di Savelovskaya
Una delle stazioni più recenti, **in cui non si reca quasi nessuno**, progettata in stile futuristico tanto da offrire una prospettiva cromatica davvero interessante.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1728354508/Articoli/Russia/Mosca/metro/russia-metro-savelovskaya_qib7eh.jpg">}}

## Consigli utili

Per godersi al meglio l'atmosfera unica della metropolitana di Mosca, indossa scarpe comode, presta attenzione alle ore di punta, rispetta le norme di comportamento (come non mangiare, bere o gettare rifiuti), **e ammira l'architettura e l'arte di ogni stazione.**

**Un tour della metropolitana di Mosca è un'esperienza indimenticabile** che ti permetterà di scoprire una parte importante della storia, della cultura e dell'anima della Russia.
Che dici, {{<extLink "vieni a scoprire il Palazzo del Popolo insieme a noi?" "https://youtu.be/xS23dpY5Y3g">}}