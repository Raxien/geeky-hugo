---
title: 'Senegal in camper: itinerario, consigli e informazioni utili' 
description: ""
image: https://res.cloudinary.com/ilgattodicitturin/image/upload/v1681839060/Articoli/Copertine/Senegal_in_Van_nbfqyv.jpg
date: 2023-03-26T17:00:00.000
categories: ["Africa", "Dogana", "Itinerario", "Camper"]
country: Senegal
type: regular
draft: false
victor: true
---

Andare in Senegal in camper non era previsto nei nostri piani ma, spinti dai racconti di altri camperisti (che puoi 
{{< extLink "ascoltare qui" "https://youtu.be/bEgypQBv2wI" "Ascolta il podcast dei Giramondo ma non troppo - un anno e mezzo in Marocco e non solo">}}) e dopo essere arrivati nel Sahara Occidentale ci siamo ritrovati ad attraversare la Mauritania, stato che divide il mondo arabo dall'Africa Nera.

Dopo quasi 30 giorni trascorsi in Senegal, qualche disavventura in dogana e non solo, numerose conoscenze con i locali, parole imparate in dialetto, soluzioni pratiche trovate qua e là e informazioni utili a camperisti e non, ci è balzata in mente l'idea di scrivere un articolo sulla nostra avventura, sperando che possa essere utile a chi sta pensando di cimentarsi in un viaggio simile. 

> ##### Tabella dei contenuti
> - [Itinerario](#Itinerario)
>   - [In breve](#in-breve)
> - [Escursioni](#Escursioni)
> - [Dogane](#Dogane)
> - [Strade](#Strade)
> - [Quanto abbiamo speso](#Spesa)
> - [Considerazioni e tappe imperdibili](#Considerazioni)
> - [Il nostro vlog](#Vlog)
> - [Le nostre mappe](#Mappe)

<div id="Itinerario"></div>

##### Itinerario
In questa sezione ti elencheremo tutte le tappe della nostra avventura, ricreando un piccolo diario giornaliero. 
Se vuoi leggere il nostro itinerario in breve lo trovi [qui](#in-breve), mentre se  vuoi leggere le nostre considerazioni in merito al paese e soprattutto le tappe **{{< underline "imperdibili" >}}** puoi farlo [cliccando qua](#Considerazioni).

###### Ingresso in paese, Saint Louis e Lago Retba

**{{< underline "Giorno 1" >}}**: siamo arrivati alla dogana senegalese di Diama in tarda mattinata, per poi dirigerci direttamente a Saint Louis. Attraversando la cittadina l'impatto è notevole: una prima isola centrale decorata da colorate casette coloniali lascia lo spazio a un ponte che conduce all'isola dei pescatori, martoriata da sporcizia in ogni angolo, bambini che vagano in mezzo a una moltitudine di cani randagi e caprette, una spiaggia meravigliosa caratterizzata più da rifiuti che granelli di sabbia. Abbiamo sostato con il van a sud dell'isola dei pescatori, in libera e totalmente indisturbati.

**{{< underline "Giorno 2" >}}**: ne abbiamo approfittato per visitare il {{< extLink "museo di fotografia di Saint Louis" "https://web.facebook.com/MuseedelaPhotographiedeStLouis/?_rdc=1&_rdr" "museo di fotografia di Saint Louis">}}. La visita si divide in 7 unità dislocate e la vera attrattiva a parer nostro sono proprio le location, vecchie case abbandonate, popolate da arte e natura incolta. Prezzo del biglietto 2000 F (3 euro) a persona, tempo di visita 1,30 h. Sosta in libera sull'isola dei pescatori (puoi usare i pullman cittadini per spostarti o come noi andare a piedi).

{{< image src="https://res.cloudinary.com/ilgattodicitturin/image/upload/v1681854068/Articoli/Senegal/Senegal_Museo_SaintLouis_hpmo7k.jpg" >}}

**{{< underline "Giorno 3" >}}**: abbiamo approfittato del tempo necessario per sbrigare un paio di problematiche legate al passavant del veicolo (in merito trovi tutto nel [capitolo dedicato](#Dogane)) per visitare una realtà di Saint Louis che si occupa di salvare dalla strada i bambini talibè (piccoli mandati dalle famiglie più povere a studiare il corano presso figure che dovrebbero occuparsi della loro istruzione, i Marabut, e che invece lucrano sul loro vagabondare, facendoli vivere in condizioni penose senza toilette e cibo sufficiente, malmenandoli senza dar loro assistenza medica in caso di infezioni). Nella struttura della {{< extLink "Maison de la Gare" "https://www.mdgsl.com" "Maison de la Gare">}} ci ha accolti Issa, il direttore, con gioia mista a commozione nel raccontarci quanto sia difficile ogni giorno operare in qualità di associazione che vive principalmente di donazioni. Nel pomeriggio ci siamo spostati allo Zebrabar, famoso camping affacciato sull'oceano.

**{{< underline "Giorno 4" >}}**: dopo il forte impatto del paese, che ci ha fatti più volte domandare perchè avessimo deciso di visitarlo, abbiamo approfittato della pace offerta dal luogo immerso fra alberi, un lembo di spiaggia pulito e scimmiette libere di gironzolare al mattino. Nel tardo pomeriggio ci siamo spostati e abbiamo dormito presso un benzinaio a metà strada.

**{{< underline "Giorno 5" >}}**: abbiamo raggiunto il Lago Retba o maggiormente noto come Lago Rosa, Patrimonio Mondiale dell’UNESCO, che ha perso la peculiarità della sua pigmentazione a causa di piogge torrenziali che a fine 2022 hanno portato via i cumuli di sale e fatto sì che l'alga responsabile del pigmento non riuscisse più a ricreare la magia del luogo. Tant'è, ci ha accolti un lago blu, con acqua schiumosa a riva, pattumiera qua e là e un alone di desolazione, legato ad alcune strutture in decadimento. Sosta in libera in riva al lago.

{{< image src="https://res.cloudinary.com/ilgattodicitturin/image/upload/v1681854059/Articoli/Senegal/Senegal_Artisti_qbm10j.jpg" >}}

###### Dakar e la Petit Cotè

**{{< underline "Giorno 6" >}}**: guidare nella capitale, Dakar, non è una delle esperienze più semplici, motivo per cui studiando la cartina abbiamo circumnavigato la città dall'esterno, approfittando di un appuntamento nel quartiere periferico di Guediawaye. Qui abbiamo visitato una scuola che insegna alle ragazze a cucire, trovando per loro alcuni stage di inserimento nel lavoro (per informazioni progetto {{< extLink "Sunugal" "https://www.sunugal.it/progetti-sunugal.html">}} e associazione {{< extLink "Gis Gis" "https://web.facebook.com/gisgisdakar/?locale=it_IT&_rdc=1&_rdr">}}, che vende in Italia nei punti di ecomercato). Nel primo pomeriggio abbiamo proseguito lungo la "route de la corniche ovest" per visitare la gigantesca statua in bronzo alta 49 metri raffigurante una donna e un uomo con bambino che troneggia sui tetti della città e sull'Atlantico (Monument de la Reinassance Africane, visitabile anche all'interno a pagamento). Abbiamo sostato in una vietta laterale tranquilla e ombreggiata per dirigerci in piazza dell'Indipendenza e ottenere il primo timbro di proroga sul passavant del mezzo che concede i primi 15 giorni di permesso. Siamo arrivati 15 minuti prima della chiusura e l'operazione è stata rapida! Abbiamo approfittato della vicinanza al porto per visitare un mercato locale: aspettatevi di essere invitati a fermarvi davanti a ogni bancarella per comprare qualcosa e armatevi di pazienza e fermezza laddove necessario!. Abbiamo sostato in un viale alberato nella zona delle ambasciate, ma in città trovi anche un campeggio.

**{{< underline "Giorno 7" >}}**: visitiamo l'isola di Goree, meglio nota come isola degli schiavi, al mattino presto per due motivi: lasciare gli animali a bordo del van senza che patissero il caldo ed evitare la ressa di turisti mista a venditori locali. Ci siamo così imbarcati alle 7.30 insieme a una decina di passeggeri (normalmente parte ogni mezz'ora dalle 6:15 alle 22:30, prezzo 5200 F o 8 euro a/r per persona) e dopo 20 minuti eravamo sull'isola. Intorno a noi solo il rumore della natura che si svegliava, poche persone intente a preparare la colazione e stendere i panni, opere d'arte sparse qua e là da ammirare in silenzio. Abbiamo percorso tutto il perimetro, leggendo la storia del luogo e immaginandone le atrocità subite da uomini, donne e bambini che qui venivano smistati e privati della loro identità prima di essere stivati a bordo delle navi che li avrebbero condotti nelle Americhe a lavorare e perire nelle piantagioni. Sull'isola si trovano anche un paio di musei (quello relativo alla casa degli schiavi ha ultime recensioni pessime!) e alcuni ristoranti, oltre a botteghe sparse qua e là (se vuoi sapere di più clicca {{< extLink "qui" "https://youtu.be/AHVvaftCd70" >}}). Noi siamo rientrati a Dakar con il traghetto delle 10.30, che è arrivato sull'isola trasportando circa 300 persone fra turisti e locali. Abbiamo a fatica raggiunto l'autostrada, per colpa del traffico cittadino, e siamo arrivati sulla Petit Cote giusto in tempo per pranzo. La nostra meta temporanea per spezzare il viaggio è stata Yenne, affacciata sulla costa e caratterizzata da resort abbandonati e alcune strutture in costruzione. Abbiamo sostato in libera con il van lungo la spiaggia, in un posto tranquillo ma invaso dalle zanzare! Possibilità di campeggio nei dintorni.

**{{< underline "Giorno 8" >}}**: percorrendo la N1, in condizioni migliori rispetto alle strade del nord, abbiamo raggiunto La Somone, villaggio affacciato sulla laguna, visitabile a bordo delle famose piroghe. Noi ne abbiamo approfittato per fare due passi nel mercato del paese, comprare frutta e verdura e passeggiare sulla spiaggia. Il contrasto fra la pulizia in prossimità dei resort e i cumuli di pattumiera nelle strade periferiche è davvero impattante. In questo tratto di costa abbiamo visto molti turisti praticare surf. Abbiamo dormito nel parcheggio custodito vicino alla spiaggia.

{{< image src="https://res.cloudinary.com/ilgattodicitturin/image/upload/v1681854055/Articoli/Senegal/Senegal_Saint_Louis_ckexth.jpg" >}}

**{{< underline "Giorno 9" >}}**: abbiamo raggiunto la non troppo distante M'Bour per visitare in mattinata un'associazione italiana che offre supporto ai bambini talibè della zona ({{< extLink "Maison des Enfantes" "https://www.lamaisondesenfants.it" >}}. Insieme ad altri volontari abbiamo preparato panini per i piccoli e poi giocato con loro intrattenendoli in modo molto semplice, mentre era attiva l'infermeria. Lasciata la struttura con l'amaro in bocca, chiedendoci se avesse avuto un senso il nostro aiuto, abbiamo abbandonato l'idea di visitare il mercato del pesce per il troppo caldo a bordo che avrebbe messo a dura prova i nostri animali e ci siamo diretti a Joel-Fadiouth. Abbiamo dormito sulla spiaggia molto sporca di fronte all'isola, ma notte tranquilla.

**{{< underline "Giorno 10" >}}**: sul web si trovano informazioni relative alla visita dell'isola delle conchiglie possibile solamente con una guida. Quando noi siamo arrivati all'imbocco del ponte però non abbiamo trovato nessuno a cui chiedere informazioni, motivo per cui abbiamo passeggiato in solitaria calpestando le numerose conchiglie che coprono tutto il suolo e raggiungendo il cimitero che ospita musulmani e cristiani all'ombra di qualche baobab. Non ci siamo soffermati troppo in zona perchè tutto il paesaggio è costellato di pattume che rende la passeggiata non troppo piacevole. Abbiamo quindi velocemente raggiunto il vicino paese Fadial, che ospita il Baobab sacro, maestoso e osservabile al suo interno tramite una fessura dalla quale proveniva però un odore acre che ci ha fatti resistere dall'entrare. Se volete vederlo nel pieno della fioritura dovere recarvi durante la stagione delle piogge.

{{< image src="https://res.cloudinary.com/ilgattodicitturin/image/upload/v1681854070/Articoli/Senegal/Senegal_Fadial_Baobab_utzizh.jpg" >}}

###### Direzione Casamance

Da qui in poi avremmo potuto scegliere fra due possibilità: attraversare la Gambia e la relativa dogana o circumnavigarla allungandoci verso le zone più interne del paese per raggiungere la Casamance (per tutte le alternative vi rimandiamo al paragrafo dedicato). Visto che avevamo già avuto problemi entrando in paese e avendo incontrato più persone che ci avevano raccontato aneddoti vari su posti di blocco corrotti, abbiamo deciso di percorrere più chilometri raggiungendo la città di Tambacounda. L'unico problema che abbiamo riscontrato prendendo questa decisione è stato il caldo, che ha fatto impazzire il cicalino dello scalino del van, impedendoci di proseguire per un paio di ore. Questa disavventura ci ha obbligati a fermarci in città per la notte, con 37 gradi a bordo e un rumore di traffico assordante. Presente un solo "hotel" che chiede 11000 F (16 euro) per poter sostare in una piazzola, abbiamo deciso di spostarci poco più avanti presso un benzinaio (notte infernale).

**{{< underline "Giorno 11" >}}**: dopo esserci alzati alle 6 e aver fatto gasolio (presso una Shell che in realtà ci ha messo gasolio mischiato acqua!) siamo partiti decisi a raggiungere la Casamance entro sera, per non perdere altro tempo prezioso. La strada si è rivelata ben diversa in questo tratto: pochissimo traffico, asfalto in ottime condizioni (tranne qualche buca nel tratto finale), pochissimi dossi, natura rigogliosa, piccoli villaggi con case dal tetto in paglia e persone sorridenti. L'impressione è stata davvero ottima, tant'è che in questo luogo abbiamo iniziato ad apprezzare il nostro viaggio in Senegal. Abbiamo pranzato all'ombra di un albero sotto lo sguardo curioso di donne e bambini che abbiamo salutato con gioia, per poi ripartire e raggiungere un parcheggio a 10 minuti da Cap Skirring nel tardo pomeriggio, senza immaginare che questo luogo ci avrebbe rapiti per 6 giorni. Sosta in libera in natura vicino a un hotel abbandonato (dove siamo rimasti a dormire per giorni).

**{{< underline "Giorno 12" >}}**: stanchi per le disavventure e la lunga tratta percorsa abbiamo deciso di goderci questo piccolo angolo di paradiso, camminando sulla sabbia bianca di una spiaggia decisamente più pulita di quelle del nord e salutando cordialmente ogni persona che passava al nostro fianco. Per pranzo abbiamo deciso di provare il piatto tipico del paese, il thieboudienne, riso con pesce e verdure, qui proposto a 1000 F (1,50 euro a piatto). Nel pomeriggio abbiamo raggiunto a piedi la vicina Kabrousse, ultima cittadina prima del confine con la Guinea Bissau, in cui si teneva una festicciola di paese. Siamo stati accolti calorosamente, fra abiti coloratissimi e bambini intenti a correre e ballare. 

{{< image src="https://res.cloudinary.com/ilgattodicitturin/image/upload/v1681854103/Articoli/Senegal/Senegal_Tiebuden_3_r5nhff.jpg" >}}

**{{< underline "Giorno 13" >}}**: abbiamo approfittato del ritmo lento della vita nel villaggio per comprare il pane locale, chiamato tapalapa, al costo di 200 F per pezzo, preparato con un mix di farine e prodotto in un forno di fango. Non fatevi ingannare dalle dimensioni, è nettamente più piccolo delle baguette ma decisamente più pesante! Abbiamo inoltre ricaricato la nostra schedina Orange (trovi più sotto le informazioni in merito), pranzato in un altro piccolo bar e passeggiato fra mucche, maialini, caprette libere sulla spiaggia. 

**{{< underline "Giorno 14" >}}**: in mattinata abbiamo raggiunto Cap Skirring, cambiato i soldi nell'unica banca presente, comprato angurie nel parcheggio dell'aeroporto, caricato l'acqua in un piccolo camping (contrattando per 1400 F, 2.15 euro, anziché 4000 F richiesti), mentre nel pomeriggio abbiamo raggiunto a piedi lungo la spiaggia il confine segnato sulla mappa con la Guinea, oltrepassandolo in linea d'aria.

**{{< underline "Giorno 15" >}}**: innamorati del posto e della gente del luogo abbiamo fatto il primo bagno dell'anno nell'oceano, insieme a un ragazzo di nome Ibu, imparando parole in dialetto e scoprendo pià dettagli sulla cultura del posto, mentre le numerose zanzare e i 43 gradi a bordo senza possibilità di grandi zone d'ombra, iniziavano a farci pensare di doverci spostare, anche per tutelare Olimpia e Sakè, i nostri animali. 

**{{< underline "Giorno 16" >}}**: in mattinata siamo andati a vedere i famosi Fromager (alberi altissimi e dal tronco sottile ma molto particolare) della vicina Diembering, poi abbiamo cucinato il pesce pescato per noi da Ibu a bordo del van e in serata ne abbiamo approfittato per salutare definitivamente lui e i nostri vicini di casa, una famigliola francese con cui abbiamo piacevolmente chiacchierato ogni giorno. 

**{{< underline "Giorno 17" >}}**: salutata anche Elizabeth, la nostra cuoca del cuore dello Chez Marie, ci siamo diretti prima a Elikine, un piccolo villaggio da cui si può ammirare e raggiungere l'isola di Carabane (escursione che vi consigliamo se avete la possibilità di pernottare in loco sfruttando gli orari della piroga pubblica che costa decisamente meno di quella privata), poi a Oussoye, famosa per il bosco sacro e per la diffusione dell'animismo, per poi raggiungere la dogana di Ziguinchor e ottenere il secondo rinnovo di 15 giorni di permesso per il veicolo. Da qui, con 45 gradi a bordo, ci siamo messi in moto direzione Tambacounda, per circumnavigare di nuovo la Gambia e ammirare i villaggetti che ci avevano affascinati all'andata. Non siamo riusciti a raggiungere la città ma ci siamo fermati a 2 ore, dormendo in una delle piazzole ai lati della strada.

{{< image src="https://res.cloudinary.com/ilgattodicitturin/image/upload/v1681854098/Articoli/Senegal/Senegal_Tramonto_yhjjck.jpg" >}}

**{{< underline "Giorno 18" >}}**: percorsi tutti i chilometri dell'entroterra siamo arrivati a Palmarin, piccolo villaggio di pescatori situato in una zona naturalistica. Visto il caldo insopportabile (più di 40 gradi) abbiamo sostato in un campeggio che offriva piazzole ombreggiate. 
Pulito, con servizi e docce a disposizione, carico dell'acqua limitato, Wi-Fi utile solo per qualche messaggio con Whatsapp, piscina e possibilità di accedere direttamente alla spiaggia (purtroppo le acque erano invase da meduse).

**{{< underline "Giorno 19" >}}**: abbiamo approfittato della pace del luogo per riposarci prima del grande rientro. Anche qui abbiamo trovato un piccolo ristorantino gestito da una donna gentilissima, disposto vicino alle rovine di un villaggio turistico. Questa zona è messa in pericolo dalle maree e dalle piogge, che stanno scavando sempre di più la riva. Sosta in libera ma non consigliata.

**{{< underline "Giorno 20" >}}**: abbiamo raggiunto a piedi attraverso la spiaggia il piccolo villaggio di Palmarin, incontrando solo qualche uomo a cavallo. 

**{{< underline "Giorno 21" >}}**: ultimo giorno a Palmarin, purtroppo mentre pranzavamo qualcuno ha scassinato il vetro del portellone del van rubandoci il cellulare. Dopo il pomeriggio in gendarmerie ci siamo spostati a M'Bour (segnaliamo la presenza del primo Auchan in zona). Sosta vicino alla spiaggia. 

**{{< underline "Giorno 22" >}}**: Volevamo visitare il mercato del pesce ma abbiamo perso la mattinata per il tentativo di una multa per guida pericolosa (che siamo riusciti a far annullare). Ci siamo spostati di nuovo a La Somone, dove abbiamo dormito nel parcheggio custodito.

**{{< underline "Giorno 23" >}}**: da qui in poi abbiamo preferito ripercorrere mete in cui eravamo già stati per essere sicuri. Ci siamo quindi spostati a Yene, dove avevamo dormito il 7° giorno. Notte terribile, con un'invasione di più di 50 zanzare!

**{{< underline "Giorno 24" >}}**: da Yene abbiamo raggiunto lo Zebrabar vicino a Saint Louis (attenzione all'ultimo tratto di strada, noi ci siamo insabbiati!).

**{{< underline "Giorno 25" >}}**: abbiamo raggiunto la dogana di Diama alle 16.30, svolgendo le pratiche di uscita in modo rapido e senza problemi. Tenete con voi i franchi senegalesi giusti per pagare sbarre e dogane in quanto non accettano euro (possibilità di cambiare i sefa residui alla frontiera con il Marocco). Abbiamo dormito nel parco nazionale di Dwailing avantaggiandoci per attraversare la Mauritania in un giorno solo. 

{{< image src="https://res.cloudinary.com/ilgattodicitturin/image/upload/v1681854092/Articoli/Senegal/Senegal_Bandiera_runzga.jpg" >}}

##### In Breve
Di seguito l'itinerario in breve. Abbiamo sempre dormito in libera tranne dove non espressamente indicato

**{{< underline "Giorno 1" >}}**: Diama, Saint Louis - ingresso in Senegal e visita all'isola dei pescatori.

**{{< underline "Giorno 2" >}}**: Saint Louis - visita dell'isola centrale e del {{< extLink "museo di fotografia di Saint Louis" "https://web.facebook.com/MuseedelaPhotographiedeStLouis/?_rdc=1&_rdr" "museo di fotografia di Saint Louis">}}.

**{{< underline "Giorno 3" >}}**: Saint Louis, Zebrabar - visita all'associazione presso {{< extLink "Maison de la Gare" "https://www.mdgsl.com" "Maison de la Gare">}}. Nel pomeriggio spostamento e pernottamento al famoso camping Zebrabar.

**{{< underline "Giorno 4" >}}**: Zebrabar.

**{{< underline "Giorno 5" >}}**: lago Rosa. 

**{{< underline "Giorno 6" >}}**: Dakar - rinnovo del passavant e visita della città in particolar modo del mercato di Sandaga.

**{{< underline "Giorno 7" >}}**: isola di Goree, Yenne - visita al mattino dell'isola e spostamento nel pomeriggio verso Yenne.

**{{< underline "Giorno 8" >}}**: la Somone - visita al villaggio affacciato sulla laguna. Pernottamento parcheggio custodito vicino alla spiaggia 

**{{< underline "Giorno 9" >}}**: M'Bour - visita presso l'associazione ({{< extLink "Maison des Enfantes" "https://www.lamaisondesenfants.it" >}} e nel pomeriggio spostamento verso Joel-Fadiouth.

**{{< underline "Giorno 10" >}}**: Joel-Fadiouth, Fadial - visita alla famosa isola di conchiglie e al Baobab Sacro. Nel pomeriggio spostamento per Tambacunda.

**{{< underline "Giorno 11 - 15" >}}**: Cap Skirring.

**{{< underline "Giorno 16" >}}**: Diembering - visita ai famosi Fromager.

**{{< underline "Giorno 17" >}}**: Elikine, Ziguinchor e Tambacounda - visita alla città di Elikine e ai villaggetti sulla strada. Rinnovo del passavant a Zinguinchor. Nel pomeriggio direzione Tambacounda.

**{{< underline "Giorno 18" >}}**: Palmarin. Pernottamento presso il camping.

**{{< underline "Giorno 19 - 20" >}}**: Palmarin.

**{{< underline "Giorno 21" >}}**: M'Bour.

**{{< underline "Giorno 22" >}}**: la Somone. Pernottamento parcheggio vicino alla spiaggia.

**{{< underline "Giorno 23" >}}**: Yenne.

**{{< underline "Giorno 24" >}}**: Pernottamento al camping Zebrabar.

**{{< underline "Giorno 25" >}}**: Diama e uscita dal Senegal.

##### Escursioni
Per quanto riguarda questi luoghi non possiamo darti la nostra opinione in merito perchè non li abbiamo visitati, per motivi legati al clima e per scelte economiche. Abbiamo però cercato di ottenere più informazioni possibili per poterle condividere. 

- {{< underline "Parco Nazionale Niokolo-Koba">}}: si trova nelle vicinanze del confine con la Guinea-Bissau a 600 Km da Dakar ed è un’area dichiarata Patrimonio dell’Umanità per l’UNESCO caratterizzata da una fauna e una vegetazione molto ricche, con oltre 80 tipi di mammiferi. La zona è attraversata da decine di corsi d’acqua, tra cui il fiume Gambia e la fitta rete dei suoi affluenti. Ad oggi abbiamo sentito numerosi pareri circa tasse molto elevate da pagare e pochi esemplari di animali da poter osservare. Le temperature inoltre nella zona possono essere molto elevate (viaggiando con i nostri animali non ci è stato possibile andare a visitarlo).

- {{< underline "Parco Nazionale di Djoudj">}}: Patrimonio Mondiale dell’UNESCO dal 1971, si trova sulle rive del fiume Senegal, a pochi chilometri dalla città di Saint Louis. Offre un habitat naturale e un buon ristoro durante la migrazione per oltre 400 specie diverse di uccelli, essendo una zona particolarmente ricca di vegetazione e corsi d’acqua.

- {{< underline "Riserva Naturale di Bandia">}}: situato a non troppi chilometri di distanza dalla capitale, si tratta per lo più di un grande zoo che ospita animali importati dal Sudafrica, e che offre safari ovviamente non paragonabili a quelli in Tanzania o in Sudafrica. Anche in questo caso le tariffe non sono delle più economiche, soprattutto a detta di altri viaggiatori, per lo spettacolo offerto. Forse, se si hanno bambini e si è amanti degli zoo, può essere una bella escursione.

- {{< underline "Il Delta del Sine Saloum">}}: visitabile a bordo delle tipiche piroghe

- {{< underline "Il deserto di Lompoul">}}: situato a nord del paese, si può visitare con escursioni su 4x4 o dromedari 

<div id="Dogana"></div>

##### Dogana
Entrare in Senegal in auto o con il proprio camper è fattibile con le dovute accortezze e armandosi di pazienza.
Il nostro ingresso nel paese non è stato dei migliori quindi nel corso della nostra permanenza abbiamo deciso di raccogliere varie informazioni che vi mettiamo a disposizione, in modo da poter aiutare chi fosse intenzionato a intraprendere la stessa avventura. 

Per arrivare al confine senegalese dal nord bisogna attraversare prima il Marocco (scopri {{< extLink qui "https://www.youtube.com/watch?v=9fsV_nTm9bg" >}} la nostra avventura) e poi la Mauritania (qui per saperne di più). Se vuoi intraprendere quest'avventura ti consigliamo vivamente di leggere i precedenti articoli per conoscere la condizione delle strade e i costi da sostenere!

Per entrare in Senegal esistono due dogane: Rosso e Diama.
La prima è facilmente raggiungibile ma estremamente corrotta. Attualmente arrivano a chiedere addirittura 1000 euro per entrare(e poi per uscire)! Da evitare, tranne in casi di assoluta impossibilità!

La seconda è quella che abbiamo attraversato noi. La strada per raggiungerla non è delle migliori ma i costi sono decisamente minori.

Lungo il percorso ci sono alcune tasse obbligatorie: quelle relative all'uscita dalla Mauritania (le trovi dettagliate nell'articolo in merito) e quella che si paga per attraversare semplicemente un piccolo ponte alla cifra di 800 oug o 8 euro, utile per farsi alzare una sbarra (non si può contrattare e se si prova si ottiene come risposta "allora tornate in Mauritania")

Consigli: se vUOIprocedere in autonomia non daRe i passaporti a nessuno tranne che ai doganieri. Alla frontiera è pieno di persone che cercheranno di prendere i tuoi preziosi documenti per occuparsi di tutte le pratiche. Se non fai attenzione (e non contratti subito) alla fine ti chiederanno un sacco di soldi. Procurati delle fotocopie dei passaporti e libretto di circolazione. Tolto quando espressamente richiesto dal doganiere cerca di dare sempre la fotocopia. 

A questo punto ti troverai davanti due edifici. Vai in quello di destra per ottenere il visto. E' gratutito con il passaporto italiano ed è un passaggio abbastanza veloce. Giusto il tempo di prendere le impronte e scattare una fotografia con una webcam.
Nell'edificio a sinistra, invece, puoi sbrigare tutte le faccende relative al mezzo. Qui esistono varie possibilità che dipendono dall'età del mezzo o dal fatto che tu abbia o meno il **Carnet du passage** (trovi maggiori informazioni in merito a questo documento sul sito dell'{{< extLink "ACI" "https://www.aci.it/il-club/soci-in-viaggio/per-chi-va-allestero/carnet-de-passages-en-douane.html">}}).

Partiamo dal caso in cui tu sia in possesso del **Carnet du passage** (CdP da ora in poi). Ti viene fornito un documento che ti permetterà di girare sul suolo temporaneamente per 3 o 5 giorni (e se siete fortunati 10!), per poi raggiungere la dogana a Dakar e ottenere il timbro che ti permette di poter stare 3 mesi sul territorio senza problemi. Non è possibile rinnovarlo.

Nel caso in cui tu non sia in possesso del {{< underline "CdP">}}, non disperare, ma soprattutto mantieni la calma.
Vai dal doganiere con il libretto di circolazione (prova prima con una fotocopia, non si sa mai). Ti verrà rilasciato un documento temporaneo chiamato Passavant e ti verranno dati 3 giorni per raggiungere la prima dogana. Un consiglio: se entri di mercoledì, essendoci il weekend di mezzo, ti verranno dati 5 giorni! Questo è ottimo perché ti permette di non correre! Attenzione: è possibile anche ottenere 10 giorni, ma abbiamo notato che vengono concessi solo pagando un'agenzia privata. 

Il costo del passavant è di:
- veicolo con meno di 8 anni: {{< underline "10 euro">}}.
- veicolo con più di 8 anni: {{< underline "250 euro">}}.

Questi sono i costi per chi proviene dalla Mauritania. 

Entro lo scadere dei giorni che ti sono stati dati devi assolutamente dirigerti alla prima dogana per rinnovare il documento e ti verrà messo il primo dei due timbri possibili che ti permetterà di rimanere con il veicolo sul suolo Senegalese altri 15 giorni. Il totale dei giorni permessi è quindi 30 (più 3, 5 o 10 a seconda dei giorni concessi all'ingresso in dogana).

Dogane dove è possibile {{< underline "rinnovare">}}: 
    - Saint Louis (corrotta)
    - Dakar
    - Kaolak
    - Tambacounda
    - Ziguinchor

{{< underline Attenzione>}}: Il rinnovo è gratuito ma ogni tanto, a Saint Louis e Dakar in particolare, provano a chiedere soldi!

{{< image src="https://res.cloudinary.com/ilgattodicitturin/image/upload/v1681854073/Articoli/Senegal/Senegal_Van_nql3tl.jpg" >}}

###### Possibili problemi e la nostra disavventura

Tutto quello che ti abbiamo detto finora funziona se sul Passavant viene apposta la dicitura “per Turismo”.

Se come a noi ti viene scritto “a Declarer”, cioè da dichiarare il motivo della permanenza, inizia una trafila di problemi. Questo succede a prescindere dall'età del mezzo: abbiamo raccolto più informazioni in merito grazie ad altri viaggiatori incontrati di persona. Il nostro consiglio è quello di mantenere sempre la calma e controllare questa scritta quando viene compilato il foglio dicendo fermamente che sei in paese per turismo (noi non lo sapevamo e abbiamo scoperto dopo che sarebbero iniziati i problemi).
Avendo il mezzo con meno di 8 anni abbiamo pagato 10 euro e siamo entrati, con 5 giorni di permesso, ma con la scritta errata.


Una volta arrivati a Saint Louis abbiamo scoperto la storia di alcuni camperisti:
- {{< underline "caso 1">}}: mezzo con più di 8 anni. Ha pagato 250 euro in dogana, gli hanno scritto "a declarer", a Dakar gli hanno detto che quel passavant gli dava diritto a 3 mesi ma che avrebbe dovuto tornare l'indomani. Ha atteso 8 giorni andando ogni mattina in taxi in dogana, gli hanno dato un nuovo documento che concedeva 3 mesi ma richiedeva di contattare un funzionario entro 15 giorni, da pagare a sue spese. Alla richiesta di ulteriori 250 euro, pena il blocco del mezzo, ha deciso di rimanere fino alla scadenza dei 15 giorni e poi è uscito dal paese.

- {{< underline "caso 2">}}: mezzo con meno di 8 anni. Ha pagato 10 euro in dogana, gli hanno scritto "a declarer", anche a lui a Dakar hanno detto che quel passavant dava diritto a 3 mesi ma che avrebbe dovuto tornare l'indomani. Ha atteso 7 giorni circolando però in paese a suo rischio e pericolo, poi gli hanno dato un nuovo passavant che concedeva 3 mesi ma richiedeva un rinnovo dopo 15 giorni, per il quale doveva chiamare un funzionario da pagare a sue spese. Gli hanno richiesto 800 euro, pena il blocco del mezzo, così anche lui a malincuore ha deciso di uscire subito dal paese. 

- {{< underline "caso 3">}}: una coppia spagnola con un mezzo con meno di 8 anni. Anche a loro hanno scritto "a declarer", ma alzando la voce sono riusciti a ottenere il rinnovo.  


- {{< underline "caso 4">}}: mezzo con più di 8 anni, pagamento anticipato di 250 euro a un famosissimo passeur. Foglio rilasciato con scritta "turismo". 10 giorni di concessione a cui aggiungere i due rinnovi da 15 giorni (totale 40 giorni di possibilità di rimanere con il mezzo in paese)


###### La nostra esperienza: 

Ci siamo recati al terzo giorno a Saint Louis, dove il doganiere è stato irremovibile e non ci ha rinnovato il documento dicendoci che non era rinnovabile e ci ha dato il numero di un "collega", della famosa agenzia privata. Possiamo essere criticati in merito (e ci hanno criticati) per non aver alzato abbastanza la voce e non aver chiamato l'Ambasciata, ma essendo alle prime esperienze ci concediamo la possibilità di aver sbagliato e ne traiamo insegnamento. Abbiamo quindi pagato 240 euro, ottenendo un nuovo passavant di 10 giorni, rinnovabile un paio di volte di 15 giorni. 
Dogane in cui abbiamo rinnovato successivamente senza problemi:

- Dakar
- Zuguinchor (gentilezza e cordialità del personale)

Il nostro dubbio quindi è che venga "manomesso" il documento iniziale qualora non sia stato effettuato in anticipo a pagamento tramite la famosa agenzia di riferimento. 

Nel caso si voglia stare di più in Senegal con il proprio mezzo o nel caso in cui ti creino problemi con il passavant, si può uscire dal paese entrando in Gambia o Guinea Bissau.
In Gambia il visto costa 5000 F a persona più 5000 F per il mezzo e in uscita si ha un nuovo passavant pagando 2500 F. Questo avviene se si sta più di un giorno. Nel caso del solo attraversamento pare non venga rilasciato un nuovo passavant.
Entrando dalla Guinea Bisseau il passavant per il Senegal costa 4 euro.

In dogana noi abbiamo anche effettuato l'assicurazione per il veicolo, al prezzo di 30 euro per un mese (ci è stata richiesta in un paio di posti di blocco). Si possono anche cambiare i soldi ad un cambio sfavorevolissimo o comprare sim a un prezzo rincarato, motivo per cui consigliamo di fare tutto a Saint Louis, che si raggiunge in meno di un'ora di strada.

<div id="Strade"></div>

##### Strade 
La situazione relativa alle condizioni delle strade in Senegal è la seguente: alcuni tratti, soprattutto quelli presenti nel nord del paese, sono terribilmente sconnessi, con buche ampie e dossi non sempre segnalati e di dimensioni maggiori in altezza rispetto a quelli europei. Nel sud del paese, nella zona della Casamance, ci è capitato di trovare dossi all'incontrario, dei veri e propri avvallamenti. Da Tambacounda in poi l'asfalto è molto ben mantenuto. 

In tutte le città aspettati di trovare sovente un'unica arteria asfaltata, mentre le strade secondarie sono ricoperte di sabbia, quasi sempre percorribile solo con veicoli 4x4. 
Noi abbiamo quasi sempre percorso la N1, una sorta di statale abbastanza ben mantenuta, e un tratto di autostrada nei pressi di Dakar.
Prestate molta molta attenzione al gran numero di animali selvatici (asini, mucche, cavalli, capre, cani e scimmie) che attraverseranno la strada in ogni dove e in ogni quando. 
Il senso di precedenza è abbastanza aleatorio, sia negli incroci che nelle rotonde. 
Sovente quancuno ti supererà da destra e sinistra, magari a bordo di un motorino senza casco e trasportando più di tre persone. 
Alcuni pulmini adibiti a taxi spesso trasportano persone sul tettuccio o semplicemente aggrappate alla carrozzeria posteriore, e non saprai quando e se davvero svolteranno perchè le loro spie segnaletiche sono quasi sempre accese a intermittenza.

Ti sconsigliamo vivamente di guidare di notte.
Sono frequenti i posti di blocco della polizia. Nel nord soprattutto cercheranno di multarti senza motivi plausibili. Assicurati di avere a bordo il doppio triangolo e l'estintore, obbligatori. 

<div id="Speso"></div>

##### Quanto abbiamo speso
Darve una cifra relativa al solo viaggio in Senegal è possibile, ma va contestualizzata all'interno dell'intero percorso perchè arrivando via terra bisogna tener conto del prezzo del traghetto per arrivare in Africa, dei chilometri necessari per aattraversare il Marocco da nord a sud, del visto di ingresso per la Mauritania (da pagare due volte ovviamente se si effettua lo stesso percorso in risalita) e dei 750 chilometri per attraversarla. 

Sempre legato al fatto che abbiamo attraversato più stati del continente, non sappiamo dire il prezzo relativo all'assicurazione sanitaria solo per il Senegal, cifra che varia comunque in base alla compagnia scelta, al rischio pattuito e all'età dell'assicurato (noi per 3 mesi per due adulti di 33 anni in Marocco, Mauritania, Senegal e Gambia che non sapevamo se avremmo attraversato abbiamo speso in totale 528,78 euro con ViaggioSicuri).

{{< card >}}

Le nostre spese ammontano a:
- {{< underline "Benzina">}}: 257 euro (3400 chilometri percorsi - prezzo gasolio 1-1,16 euro\litro)
- {{< underline "Campeggi e parcheggi">}}: 44.96 euro
- {{< underline "Autostrada">}}: 4,30 euro
- {{< underline "Spesa alimentare">}}: 125 euro 
- {{< underline "Ristoranti">}}: 25,40 euro (8 pasti fuori per due persone)
- {{< underline "Varie">}} (antizanzare, internet, triangolo, museo etc): 45,75 euro
- {{< underline "Traghetto isola goree">}}: 16 euro
- {{< underline "Assicurazione veicolo">}}: 30 euro 
- {{< underline "Passavant">}}: 250 euro

{{< underline "Totale: 798 euro">}}

<div id="Considerazioni"></div>

##### Considerazioni
Il nostro approccio iniziale al Senegal non è stato dei migliori: i problemi avuti in dogana, la troppa pattumiera ovunque, i problemi di corruzione e gestione della povertà nel paese ci hanno decisamente scossi.
E' stato solo pensando a se e quando saremmo tornati in queste zone in van che abbiamo deciso di provare a raggiungere il sud, la Casamance, zona che ha decisamente risollevato il nostro morale, sia per i luoghi visitati sia per l'accoglienza da parte delle persone. 
Tutta la magia che ci hanno regalato i 7 giorni vissuti in questa zona del Senegal non è stata intaccata neppure dai fatti sgradevoli accaduti nell'uscita dal paese. 
Torneremmo quindi? Forse un domani sì. Sicuramente non nell'immediato.
Consigliamo di visitare il paese? Sì. Anche solo per vivere davvero un'esperienza diversa, per capire una cultura diversa, per provare a ritrovare ritmi legati al sole e non alle lancette di un orologio. 

Non aspettarti una grande offerta architettonica e soprattutto non fermarti alle spiagge idilliache di fronte ai resort: prova a cercare il contatto con la gente del posto che è la vera ricchezza di questo paese. 

Tappe {{< underline "imperdibili">}}: 
- Saint Louis, con una visita all'isola dei pescatori e al museo di arte fotografica
- Dakar, più che la città noi vi consigliamo assolutamente la visita all'isola di Goree
- La Somone e la visita a bordo delle piroghe del delta del fiume
- Casamance (per noi la miglior tappa del paese)

Tappe {{< underline "da valutare">}}:
- i parchi sopra citati, da valutare in base al tempo e alla disponibilità economica

Tappe {{< underline "da evitare">}}:
- Lago Rosa, per via del fatto che attualmente non è più rosa 
- Petit Cote, troppo turistica e con hotel diroccati 

<div id="Vlog"></div>

##### Il nostro Vlog
Se vuoi vedere i nostri vlog o vuoi sentire le nostre considerazioni ti lasciamo di seguito i video: 

- {{< underline "vlog">}}

{{< youtube AHVvaftCd70 >}}

- {{< underline "le nostre considerazioni">}}

{{< youtube avKZAgEAd0Q >}}

<div id="Mappe"></div>

##### Le nostre mappe
{{< gmap "https://www.google.com/maps/d/u/0/embed?mid=1EogDF__ObgoOfXHFqgH2fxtq-A2SzGY&ehbc=2E312F" "1">}}

{{< blogFooter "SN" "1" "0" >}}