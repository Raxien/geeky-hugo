---
title: 'Fare la valigia per vivere un anno in camper: quali vestiti scegliere?' 
description: "Preparare una valigia per un weekend a volte può essere stressante, figuriamoci per un anno intero. Parola d'ordine: minimalismo."
image: https://res.cloudinary.com/ilgattodicitturin/image/upload/v1657265838/Articoli/Fare_la_valigia_per_un_anno_in_camper_quali_vestiti_scegliere.jpg
date: 2022-07-08T10:00:00.000
categories: ["Viaggiare", "Curiosità"]
type: regular
---

Quando abbiamo deciso di lasciare casa e vivere sul nostro camper abbiamo dovuto pensare anche a come organizzare la valigia e soprattutto a quali vestiti scegliere di portare con noi. 

Carta e penna alla mano, abbiamo scritto una lista di indumenti essenziali per essere pronti a vivere in modo ben organizzato le quattro stagioni.
Poi abbiamo aperto l'armadio e osservato tutti i nostri capi: che cosa doveva davvero viaggiare insieme a noi?

Abiti comodi, pratici da lavare, nulla di troppo ingombrante, nulla di troppo prezioso. 

#### Quindi, per un mobile ridotto alle dimensioni di un grande cassetto, quali vestiti scegliere?

Vi scrivo un elenco. Per essere pratica, veritiera e minimale come lo siamo stati davvero noi nella preparazione.

* T-shirts: una decina a testa. Per averne di ricambio, sia se non riusciamo a lavarle in tempo, sia perchè Sakè con le sue unghiette me ne ha già bucate 3, che sono diventate quelle da usare solo sul camper. 
Personalmente ho anche 4 canotte senza manica, di cui due si possono usare come canottiere quando farà più freddo.
* Felpe/maglioni: Paolo ha optato per 4 felpe, io che sono freddolosa ne ho 3 più leggere e 3 più pesanti, più un maglione a collo alto per l'inverno.
* Pantaloni corti: entrambi ne abbiamo 4 paia.
* Abiti: ne ho portati 3, comodi e leggeri, da indossare soprattutto mentre viaggiamo per non avere lacci che infatidiscono.
* Pantaloni lunghi: Paolo ha un jeans e 3 pantaloni della tuta, io due jeans, due pantaloni leggeri, un pantalone della tuta leggermente felpato e un paio di pantaloni tecnici spessi per l'inverno.
* Intimo: 10 mutande, 10 paia di calze miste estive ed invernali, 3 reggiseni, 2 canottiere. 
* Pigiama: 1 estivo, 1 per la mezza stagione, 1 per l'inverno.
* Cappelli: 1 estivo, 1 invernale
* Sciarpe: 1 estiva e 1 invernale per me, 1 paracollo in pile per Paolo.
* Guanti: 1 paio a testa.
* Giubbotti: 1 estivo, 1 invernale per entrambi.
* Costumi: 1 per Paolo, 2 per me.

E per le borse? Uno zaino a testa.
E per le scarpe? Il beauty? 
Per non annoiarvi vi scriverò un altro articolo.

Abbiamo portato troppo? Troppo poco? Forse sì, forse no. Ma siamo in viaggio da meno di due mesi e non possiamo prevedere il meteo che incontreremo. Se dovessimo avere dei capi che si rivelano davvero inutilizzati li regaleremo così come abbiamo fatto con molti di quelli che avevamo a casa, quando abbiamo deciso di non possedere troppi oggetti materiali, scelta che si è rivelata davvero liberatoria.

Come organizzate le vostre valigie? Concordate con noi che alla fine si portano sempre troppi abiti? 
Fatecelo sapere nei commenti. 



