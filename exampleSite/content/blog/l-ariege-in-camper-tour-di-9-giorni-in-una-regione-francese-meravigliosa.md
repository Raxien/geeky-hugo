---
title: 'L’Ariège in camper: tour di 9 giorni in una regione francese meravigliosa'
description: Hai mai preso in considerazione di visitare l'Ariege? Scopri con noi perché non dovresti perderti questa regione francese!
image: https://res.cloudinary.com/ilgattodicitturin/image/upload/w_1000/f_webp,q_auto:good,w_800,c_scale,dpr_auto/v1690117438/Articoli/ariege/ariege_klsruv.jpg
date: 2023-07-30T9:00:00+01:00
categories: [ "Camper", "Itinerari"]
country: Francia
type: featured
draft: false
---

L’Ariège è un dipartimento della Regione Occitania, situato nel cuore dei Pirenei a sud della Francia. Scoperto per caso arrivando da [Andorra](/blog/andorra-in-camper-un-weekend-alla-scoperta-di-panorami-mozzafiato) e andando in direzione [Carcassonne](/blog/carcassonne-citta-medievale-e-omonimo-gioco-da-tavolo), ci siamo **subito innamorati** dei suoi paesaggi fatti di natura incontaminata, borghetti usciti dal medioevo, il tutto incorniciato da maestose montagne.

> ##### Tabella dei contenuti
> - [Fra natura e tradizione](#fra-natura-e-tradizione)
> - [Tappe imperdibili](#tappe-imperdibili)
> - [Intinerario](#itinerario)
> - [Strade, servizi e soste](#servizi-e-soste)
> - [Viaggiare con il proprio animale](#viaggiare-con-il-proprio-animale)
> - [Le nostre mappe](#le-nostre-mappe) 

#### Fra natura e tradizione

L’Ariege è un luogo che accontenta tutti: chi ama la natura e gli sport all’aria aperto, chi ama i luoghi preistorici e i siti naturali (nell’Ariege si trovano parecchie grotte visitabili in cui ammirare pitture rupestri), chi è appassionato di storia (numerosi catari si rifugiarono nei castelli di questa zona per sfuggire all’inquisizione cattolica), chi predilige piccoli villaggi al caos delle grandi città.

È una regione anche **ricca di tradizione dal punto di vista gastronomico**, popolata da persone che sorridono nelle vie di ogni paesino sventolando baguette, e perfetta per chi viaggia on the road. 

{{< image src="https://res.cloudinary.com/ilgattodicitturin/image/upload/v1690117448/Articoli/ariege/ariege_foix_ocxtrt.jpg">}}

#### Tappe imperdibili

Di seguito ti proponiamo le tappe che più ci hanno entusiasmati nell'Ariege e per seguire il nostro itinerario di 9 giorni ti rimandiamo alla sezione apposita (che trovi cliccando [qui](#in-breve)). Allaccia le cinture perché in Ariege è tutto **un sali e scendi** non da poco e prepara la macchina fotografica per immortalare scorci davvero entusiasmanti!

###### Ax les thermes
Piacevole paese di montagna, è una meta nota per le acque termali e le piste da sci. A 2 km si trova il piccolo borgo di ***Savignac les Ormeaux***, dove si può percorrere una bellissima passeggiata in natura seguendo il perimetro del lago e la riva del fiume. 

###### Tarascon sur Ariège
Borgo medievale veramente caratteristico, merita una passeggiata per le vie del paese che conducono a un piccolo belvedere e alla vecchia Torre dell Orologio.

###### Foix
La cittadina, molto caratteristica, è famosa per il {{<extLink "castello" "https://www.sites-touristiques-ariege.fr/chateau-de-foix/">}} che ha origini risalenti al X secolo e la cui posizione arroccata ha fatto sì che la città resistesse alla crociata contro i Catari.

{{< image src="https://res.cloudinary.com/ilgattodicitturin/image/upload/v1690117442/Articoli/ariege/ariege_foix_mnxl7b.jpg">}}

###### La Bastide de Serou
Piccolo villaggio pittoresco, offre belle passeggiate nei dintorni. Da non perdere una tappa nella vicina ***Durban sur Arize***, dove abbiamo comprato del pane cotto in forno a legna da un giovane panettiere amante del mestiere. Se non trovi il negozio lasciati guidare dal profumo (oppure {{<extLink "clicca qui" "https://goo.gl/maps/MqDj7QcR6qZJn66CA">}})! 

###### Saint Lizier
Questa bellissima cittadina vanta il prestigio di ospitare la sede di un importante vescovado. A noi ha colpito per il delizioso centro storico, curato in ogni dettaglio e ricco di botteghe artigiane. Se hai tempo visita la vicina ***Mont Joie en Couserans***, per una passeggiata in un borgo di altri tempi.

###### Le Mas d’Azil
Questo luogo è noto per la **{{<extLink "Grotta du Mas d’Azil" "https://www.sites-touristiques-ariege.fr/roadtrip-de-site-en-site/grotte-du-mas-dazil/">}}**. Si tratta di un luogo mistico: oltre al fatto che si può attraversare la grotta non solo a piedi ma anche su 2 o 4 ruote, permette di scoprire la vita preistorica dei Cro-magnon. Non perderti una passeggiata fra le case a graticcio colorate dell’omonimo paesino poco più avanti, dal quale partono numerose passeggiate in natura anche alla scoperta di antichi dolmen.

###### Carla Bayle
Un delizioso borgo fortificato che ospita numerose **botteghe di artisti** e che si affaccia sull’omonimo lago, lungo le cui sponde si può fare una bella passeggiata in natura. Se la trovi aperta non perderti i dipinti della Chiesa, davvero particolari. 

{{< image src="https://res.cloudinary.com/ilgattodicitturin/image/upload/v1690117444/Articoli/ariege/ariege_carla_bayle_jqqoul.jpg">}}

###### Montsegur
Bellissimo villaggio di montagna che si raggiunge percorrendo una salita asfaltata incastonata fra le montagne, al fondo della quale appaiono le prime casette il legno e pietra, un unico negozietto di alimentari, un ristorantino, una piccola chiesa e un panorama meraviglioso. 

Qui si trova alche l'imponente {{<extLink "castello cataro" "http://www.montsegur.fr/">}}. Se vuoi visitare le rovine del castello di Monségur tieni conto che è raggiungibile con una camminata di almeno mezz’ora in salita. 

###### Lac de Montbel
Lago che si estende con un perimetro di 16 km e che permette passeggiate meravigliose lungo le rive oltre alla possibilità di fare un bagno rigenerante.

{{< image src="https://res.cloudinary.com/ilgattodicitturin/image/upload/v1690117448/Articoli/ariege/lac_montbel_iajj4k.jpg">}}

###### Mirepoix 
Considerata uno dei borghi più belli della Francia, **Mirepoix** è un piccolo borgo medievale con case a graticcio e gallerie di legno che nascondono ristoranti e botteghe. Meravigliosa la Cattedrale, caratterizzata da rosoni affacciati su un’ampia navata. Il borgo il lunedì mattina ospita il mercato più famoso della regione. Il nostro parere? Deliziosa, ma rovinata dal troppo turismo. Ecco perché ti consigliamo una sosta seppur breve nella vicina ***Camon***, villaggio fortificato famoso per essere il paese delle rose e visibile in lontananza grazie all’imponenza del castello e dell’abbazia, decisamente più autentico.

###### Carcassonne
Tipica città medievale, annoverata fra le 5 città più visitate in Francia, presenta una doppia cinta muraria, 4 porte e 52 torri che si intravedono da lontano e fanno immaginare gesta di dame e cavalieri. Della nostra visita e del perché l’abbiamo raggiunta ne abbiamo parlato meglio [in questo articolo](/blog/carcassonne-citta-medievale-e-omonimo-gioco-da-tavolo). Se ti avanza del tempo raggiungi la vicina **Fanjeaux**, un piccolo borgo medievale nel quale abbiamo visitato una bellissima mostra relativa a pittura e scultura.

{{< image src="https://res.cloudinary.com/ilgattodicitturin/image/upload/v1690117443/Articoli/ariege/ariege_villaggio_uizrqh.jpg">}}

##### Itinerario

Di seguito ti proponiamo un itinerario di 9 giorni   che più ci hanno entusiasmati nell'Ariege e per seguire il nostro itinerario di 9 giorni

**{{< underline "Giorno 1">}}**: Ax les thermes e Tarascon sur Ariège

**{{< underline "Giorno 2">}}**: Foix e il castello 

**{{< underline "Giorno 3">}}**: La Bastide de Serou e Saint Lizier

**{{< underline "Giorno 4">}}**: Le Mas d’Azil e la grotta

**{{< underline "Giorno 5">}}**: Carla Bayle e il lago

**{{< underline "Giorno 6">}}**: Montsegur e il castello cataro

**{{< underline "Giorno 7">}}**: Lac de Montbel

**{{< underline "Giorno 8">}}**: Mirepoix e Camon 

**{{< underline "Giorno 9">}}**: Carcassonne

Nel nostro itinerario improvvisato in loco (ma che ci ha regalato tante emozioni) abbiamo tralasciato **Tolosa** perché le recensioni sui parcheggi per i camper non erano delle più rassicuranti. Ci sarebbero state tantissime altre tappe da prendere in considerazione, tra piccoli borghi e luoghi in natura. Purtroppo non abbiamo potuto rimanere di più in questa regione francese, che però in pochi giorni ci ha permesso di ammirarne tutto lo splendore. 
Se attraversi l'Ariege per raggiungere Andorra o la Spagna o nel ritornare indietro, ti consigliamo una sosta a **L’Hospitalet**, un piccolo borgo incastonato fra boschi e montagne.

Abbiamo approfittato della calma e della serenità che trasmette l'Ariege in ogni suo luogo per innamorarci ancora una volta dei territori francesi, e di nuovo non solo grazie alla dolcezza dei [pain au chocolat!](/blog/pain-au-chocolat-o-chocolatine-la-miglior-colazione). Se ti fa piacere puoi scoprire la serie completa sulle nostre altre avventure in Francia trovi tutto {{<extLink "a questo link" "https://www.youtube.com/playlist?list=PLHaclq_J5PZ-jTs94ocJqu6RViwWX7Gm8">}}.

{{< image src="https://res.cloudinary.com/ilgattodicitturin/image/upload/v1690117447/Articoli/ariege/ariege_mirepoix_rgc1wx.jpg">}}

##### Strade, servizi e soste

Tutte le strade percorse in Ariege si sono rivelate in ottimo stato e ci hanno regalato scorci davvero mozzafiato. In questa regione francese è stato molto semplice trovare aree di servizio attrezzate e gratuite per carico e scarico. Trovi le nostre aree [qui](#le-nostre-mappe).

{{< image src="https://res.cloudinary.com/ilgattodicitturin/image/upload/v1690117444/Articoli/ariege/lago_carla_bayle_gwe362.jpg">}}

##### Viaggiare con il proprio animale
{{< animali "EU">}}

##### Le nostre mappe

{{< gmap "https://www.google.com/maps/d/u/0/embed?mid=1RacDl0khou0o5AYMahZrO__wfxauyNU&ehbc=2E312F">}}

{{< blogFooter "FR_A" "1" "0">}}