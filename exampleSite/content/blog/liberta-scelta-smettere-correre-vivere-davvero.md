---
title: 'La libertà che scegliamo: smettere di correre dietro agli altri per vivere davvero'
description: 'Scopri come smettere di correre dietro agli altri e vivere davvero. Una riflessione sulla libertà autentica e la scelta consapevole per trovare la tua direzione.'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1755074100/Articoli/Blog/quando-non-ci-si-puo-fermare_lhjkw1.png
date: 2025-08-16T7:00:00+01:00
categories: ["Blog"]
language: it
type: featured   
draft: true
---
Nell’immaginario collettivo, oggi, siamo tutti liberi. **Liberi di scegliere, liberi di fare, liberi di essere.** Eppure, basta guardarsi intorno per capire che questa libertà ha sempre lo stesso copione: nascere, crescere, studiare, lavorare.

Dietro a quei verbi, bellissimi, eh, ci sono azioni profonde: venire alla luce, prendere forma, dedicarsi, faticare. Ma nel viverle, spesso ci dimentichiamo che esistono migliaia di sfumature. **Che il mondo non è fatto di un’unica sequenza, ma di infinite combinazioni possibili.**

Il risultato è una libertà di facciata e un’automatica lista di preoccupazioni: il mutuo, l’affitto, le bollette, la partita IVA, la retta scolastica, le visite mediche, i regali di Natale. Un kit standard che sembra arrivare in dotazione con il certificato di nascita.

## La schiavitù che non vediamo
La verità è che la libertà, così come ce la raccontiamo, spesso non esiste. Siamo schiavi prima ancora che di un sistema economico, di un sistema mentale. **E da lì nascono malumori, critiche, invidie.** 

Io lo so bene: ero così. Criticavo, invidiavo, mi lamentavo ogni giorno.
Ero intrappolata in un confronto continuo, senza via d’uscita.

## La scelta di cambiare
Poi, ho deciso di smettere di vivere così. Non ho cambiato tutto in un istante, ovviamente, ma c’è stato un giorno in cui ho iniziato a farlo. Una sera sono tornata a casa, esausta più del solito, e ho detto: **basta.**
Non sapevo da dove cominciare, sapevo soltanto che continuare così mi stava costando la parte migliore di me.

È stato facile? Direi proprio di no. 
Avevo paura di lasciare ciò che conoscevo bene, temevo il giudizio altrui, e soprattutto … di fallire.
È facile oggi? Sì, ma solo perché ora sono davvero io a dettare le regole del gioco.

## Smettere di guardare fuori per iniziare a guardare dentro
Uno dei passi più difficili, per me, è stato smettere di vivere con il metro in mano. Misuravo tutto: successi, fallimenti, guadagni, spese, fisico … rapportandoli a quelli degli altri.
Il problema è che quando il punto di riferimento è fuori da te, sarai sempre un passo indietro o un passo avanti a qualcuno, ma mai fermo dove vuoi davvero essere.Il paragone continuo ti toglie lucidità: non stai più scegliendo per te, ma per “tenere il passo” o “non restare indietro”.E questo, alla lunga, è la gabbia più subdola che esista.

Smettere di confrontarsi non è indifferenza: è igiene mentale.

E non significa fregarsene degli altri, ma smettere di prendere le loro vite come parametro della propria felicità.Significa riconoscere che ciò che rende sereno lui o lei non è detto che renda sereno anche te.Che un lavoro sicuro, una casa di proprietà o un’auto nuova possono essere sogni sì meravigliosi, ma non necessariamente i tuoi.
La domanda che devi porti non è “cosa hanno gli altri?”, ma “cosa fa stare bene me?”.
Ed è lì che, improvvisamente, smetti di sentirti in corsa.
Perché non stai più correndo dietro a qualcuno.
Stai camminando nella tua direzione.

## La scelta consapevole
Quando Paolo e io abbiamo scelto di non vivere più nella casa di Torino, di non avere più paura di dire di no, inevitabilmente molte cose attorno a noi sono cambiate. 
Abbiamo iniziato a capire che alcune cose che davamo per scontate non lo erano, che toccava rimboccarsi le maniche, che bisognava imparare a fronteggiare una nuova solitudine e accettare che qualcuno si allontanasse da noi. 
Le domande che ci siamo sentiti rivolgere a quel punto sono sempre le stesse:— Ma lavorate? Sì.— Che lavoro fate? Videomaker e scrittrice.— Paga bene? No, ma per ora ci va bene così.— Pagate le tasse? Come tutti, sì.— Vi mantengono i vostri genitori? No. Non possiamo nemmeno andare a scroccare da loro il caffè. 

E non è “facile o difficile rispetto a”, è prima di tutto la nostra scelta. 

Quello che ha fatto la differenza, nel nostro caso, è stato scegliere di rinunciare al superfluo, ogni giorno, in modo consapevole.
Ti assicuro che non si tratta di privazione, ma di scegliere a cosa dire sì.
E ricorda, non esiste un giusto o uno sbagliato universale.Se il tuo modo di vivere ti sta bene, va bene così.Se invece non ti sta bene, se ti porta a lamentarti sempre di qualcosa… inizia a fare qualcosa.Smetti di correre dietro a qualcosa che non ti rende la versione migliore di te e inizia a vivere davvero. 

Qual è la tua forma di libertà? Come stai scegliendo di viverla, ogni giorno?
Scrivilo nei commenti, raccontaci la tua esperienza.Condividere può essere il primo passo per smettere di correre dietro a ciò che non ci appartiene.