---
title: 'Tour di Mosca in 2 giorni: un itinerario imperdibile'
description: 'Scopri Mosca in due giorni: una guida completa per visitare la capitale Russa'
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-russia-piazza-rossa_ifxgbj.png
date: 2024-09-24T10:00:00+01:00
categories: [ "Russia", "Asia"]
type: featured
draft: false
---

Mosca, la capitale e la città più popolata della Federazione Russa, è un vibrante centro politico, economico e finanziario. 
Ma è possibile esplorare le sue meraviglie in soli due giorni? **Assolutamente sì**, se sai cosa vedere! 

Ecco il nostro itinerario dettagliato per non perdere le migliori attrazioni della città!

#### Itinerario

Questo è il nostro itinerario se si ha poco tempo per visitare la capitale. Può esser usata come 

##### Giorno 1: Piazza Rossa e dintorni

###### Passeggiata nella Piazza Rossa

Piazza Rossa **è il cuore pulsante del centro città e la piazza più bella**, dove si trovano gli edifici simbolo della capitale: il Cremlino (che ospita il Palazzo del Presidente e il museo principale della Russia), il Mausoleo di Lenin (dove si trovano i resti mummificati del leader bolscevico), le cattedrali di San Basilio e di Kazan, il Museo Statale di Storia russa e i Grandi Magazzini GUM (gallerie commerciali di lusso).

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-piazza-rossa_icjreg.jpg" >}}

###### Il Cremlino di Mosca

La Cittadella fortificata di Mosca **tra le sue mura ospita gioielli architettonici e diverse Cattedrali**, ognuna decorata con cupole dorate e luccicanti, che fanno venire il torcicollo a forza di osservarne ogni dettaglio. 
I biglietti si possono acquistare online o in loco (in questo momento storico gli stranieri possono comprare il biglietto solo con i contanti alla cassa). 
**Il tempo di visitare per le Cattedrali è di circa un’ora.** 
Volendo si possono può visitare anche l’Armenia e il Fondo dei Diamanti, con un biglietto aggiuntivo.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-cremlino_ztwj0u.jpg" >}}

###### La Cattedrale di San Basilio

È il simbolo della città e le sue suggestive cupole policrome, i cui colori vivaci spiccano da diversi punti del centro urbano, **la rendono quasi un bizzarro cartone animato (ingresso a pagamento).**

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-san-basilico_h5kt2c.jpg" >}}
    
###### La Cattedrale di Kazan

**Riconoscibile per le mura color rosa pastello**, il triste passato di questa chiesa ne include la demolizione su ordine di Stalin per fare spazio a pompose parate militari.
L’ingresso è gratuito. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-kazan_nm8r6r.jpg" >}}

###### I Grandi Magazzini GUM

Si tratta del centro commerciale più conosciuto della Russia e il più visitato dai turisti. L’entrata al centro commerciale è gratuita, dalle 10:00 alle 22:00. L’architettura interna è molto curiosa, con un tetto completamente in vetro. 

Curiosità: al primo piano trovi numerosi banchetti dove comprare un gelato, **un must have per i cittadini, grandi e piccini.** 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-gum_uayvmg.jpg" >}}

###### Parco Zaryadye

Si trova a pochi passi da Piazza Rossa e venne inaugurato nel 2017. Il pezzo forte è il ponte trasparente a forma di boomerang sul fiume Moscova, dal quale ammirare lo skyline del Cremlino e delle Cattedrali. 

###### Il Teatro Bolshoi e il Central Kids Store

Vale la pena passeggiare dalla Piazza Rossa fino alla Piazza della Rivoluzione, passando per la Piazza Teatralnaya fino ad arrivare al Teatro Bolshoi per ammirare dall’esterno la bellezza di questo famoso edificio.
Se sei un amante delle opere o dei balletti **puoi decidere di comprare il biglietto per assistere a uno spettacolo.**

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-fiabe-central-kids-store_rqp5y3.jpg" >}}

Nella stessa piazza di trova il Central Kids Store, un centro commerciale per bambini disposto su sette piani, con le vetrine che raffigurano scene di fiabe popolari e all’interno **uno degli orologi meccanici ricoperto d’oro più grandi del mondo**, e un razzo alto 18,5 metri e composto da due milioni di pezzi di Lego. 

> E' uscito il nostro **Travel Book**! Segui la nostra avventura fino in Giappone in tempo reale! [Scoprilo qui!](/blog/il-nostro-travel-book/)

##### Giorno 2: da sottoterna ai grattacieli 
 
###### La metropolitana di Mosca

Chiamata anche **“Palazzo del Popolo”**, è una delle metropolitane più trafficate al mondo. Grazie ai colori delle linee e a una ricerca attenta e curiosa tra più di 200 stazioni, abbiamo dato il via a un tour degno di un museo sotterraneo, della durata di circa due ore. [Scoprilo qui per non perderti le fermate più spettacolari](/blog/). 

###### Cattedrale del Cristo Salvatore

È la chiesa ortodossa più importante, **nonché la vera cattedrale di Mosca**. Per entrare gli uomini non possono indossare pantaloni corti e le donne devono coprirsi il capo. 

{{< youtube xS23dpY5Y3g >}}

###### Via Arbat

Questa via è una strada pedonale molto commerciale e turistica lunga circa un chilometro, che si trova nel centro storico di Mosca ed è circondata da edifici storici. Nel XVIII secolo **era considerata dalla nobiltà russa come il luogo più prestigioso in cui vivere.**

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-fiume_whbdeq.jpg" >}}

###### Moscow City

Il Centro internazionale di affari di Mosca, conosciuto come Moscow City, **rappresenta il futuro della città**. Si tratta di un progetto ideato dal Governo di Mosca nel 1992 per creare una zona di attività di negozi, spazi abitabili e di svago.

{{< image src="https://res.cloudinary.com/ilgattodicitturin/image/upload/w_1000/f_auto,q_auto:eco/v1727247897/Articoli/Russia/Mosca/mosca-moscow-city_oi6si1.jpg" >}}

##### Consigli utili:

Sfrutta i mezzi di trasporto pubblici. **Il modo migliore per muoversi in città è la metro** (veloce, economica, sicura e comoda), ma anche bus e metro permettono di arrivare in ogni angolo di Mosca. 
Presta attenzione ai giorni di chiusura dei musei. In particolare **il giovedì è il giorno in cui chiude il Cremlino**, mentre il resto dei musei della città chiude il lunedì.

A Mosca si trovano ristoranti per tutte le tasche e per tutti i gusti. A noi è piaciuto molto provare uno di quei posti che funzionano come catene self service, il Grabli, che si trova in più punti della città (oltre che al settimo piano del Central Kids Store).

Scarica l'applicazione Yandex Maps per poter girare in tutta tranquillità la città.

##### Cosa visitare nei dintorni di Mosca

Se ti avanza un po’ di tempo ti consigliamo [di raggiungere San Pietroburgo](/blog/), nota anche come la Venezia del Nord, o [l’Anello d’Oro della Russia](/blog), un insieme di città rurali dove riscoprire il fascino più autentico del paese. 

Hai qualche consiglio da darci?   

{{< blogFooter "" "1" "0" >}}