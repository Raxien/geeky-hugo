---
title: 'Coibentazione e batterie al litio: ecco alcuni dei lavori sul nostro van'
description: "Prima di ripartire verso est a bordo del van abbiamo deciso di effettuare qualche piccolo upgrade, scopri con noi dove abbiamo messo mano"
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689874010/Articoli/Blog/torta-leonardo_xx95ou.jpg
date: 2023-09-23T08:00:00.000
categories: ["Blog"]
type: featured
draft: true
---

- 

Prima di partire per un viaggio per il momento di sola andata a bordo del nostro van, volevamo fare alcuni lavori di upgrade relativi a un paio di problematiche riscontate in un anno e tre mesi di vita da fulltimers.

Non volevamo in tutta onestà spendere troppo nè rimanere troppo fermi, motivo per cui ci siamo organizzati per far tutto o quasi nel cortile di casa, ovviamente aiutati da chi è più esperto di noi.

##### I materiali

Un paio di mesi prima di iniziare i lavori sul van abbiamo contattato Matteo, facendoci aiutare a scegliere i materiali da ordinare: 

- isolante termico
- isolante acustico 

Oltre a ciò abbiamo lasciato i nostri contatti al team di Creabest, che ringraziamo davvero per la fiducia riposta nella nostra collaborazione: è grazie a loro se a bordo abbiamo una nuova batteria al litio.

Abbiamo poi ordinato una nuova maniglia per la finestra (ci era stata scassinata in Senegal, ricordi?), comprato il filo per la zanzariera che si era rotto e la rendeva inagibile (un filo in kevlar preso in un negozio per zanzariere), del velcro per fissare meglio il sedile della dinette, un tendalino portatile e la canalina da fissare al portellone laterale.

Vinavyl alla mano abbiamo fissato tutte le viti che iniziavano a dare segni di cedimento e tra un piatto di pasta e un caffè in compagnia siamo riusciti a fare tutto ciò che volevamo in tempo record.
Abbiamo smontato il frigo e pulito la ventola, smontato i sedili e raggiunto la polvere infame che si era nascosta ovunque, pulito il filtro del lavandino della cucina, rimosso finalmente l'odiato scalino che continuava a sbattere su ogni dosso, fissato la nuova batteria al litio. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### La coibentazione

In 3 giorni pieni, grazie al lavoro di Matteo, abbiamo smontato e rimontato tutto ciò che facilmente si poteva aprire, riempire di armaflex e richiudere: portelloni posteriori, portellone laterale, dietro agli armadietti, dietro ad alcune plastiche. 

Perchè abbiamo deciso di migliorare la coibentazione? Lo scorso autunno/inverno abbiamo vissuto più momenti di disagio a bordo a causa di interminabili giornate di pioggia in Portogallo. Sovente ci svegliavamo con le lenzuola inumidite e cosa ancor più sconfortevole entravano spifferi da ogni angolo.

Così facendo non ci illudiamo di aver fatto i lavori migliori del mondo ma, con poco investimento in termini di materiale e manodopera onesta, abbiamo effettuato un piccolo upgrade che mancava sul nostr van di livello base. 

<!-- {{< youtube RsTGZQ0ZxDI >}}    mettere video lavori -->

##### Batteria al litio

Sulla batteria e sul perchè l'abbiamo tanto desiderata ve ne parliamo in un articolo dedicato. 

In ogni caso dopo un mese di utilizzo non potremmo che esserne più soddisfatti: addio spie arancioni nonostante la nebbia e il mezzo fermo. 

##### Nuovi pneumatici 

Un altro upgrade riguarda i due nuovi pneumatici montati sul posteriore.
Quando abbiamo comprato il nostro roadcar 540 avevamo 4 continental che si sono comportate davvero bene. 
Abbiamo deciso di affidarci al nostro gommista di fiducia (Nasto gomme - Scarnafigi), mantenere due pneumatici ancora in buono stato per spostarli davanti e acquistare due bridgestone. 
Fra un po' di chilometri vedremo se ci saranno differenza e capiremo quale scelta effettuare sul cambio successivo.
Dove avverrà? Lo scopriremo solo viaggiando :) 

<!-- {{< youtube RsTGZQ0ZxDI >}}    mettere video officina -->

##### E la meccanica? 

Per controllare il motore e i suoi componenti ci siamo affidati a un caro amico, Cristopher.

Insieme a lui abbiamo deciso di sostituire il filtro del gasolio (circa 10000 km in anticipo ma lameno ci siamo tolti il pensiero e abbiamo imparato una cosa in più), il filtro dell'abitacolo (quanta sabbia aveva ancora nonostante l'avessimo fatto soffiare con aria compressa in Marocco!), abbiamo controllato i freni e ce ne siamo caricati due nuovi per sicurezza, cambiato l'olio motore e sostituito la rondella che perdeva. 

Sempre con Cris abbiamo fissato la canalina del tendalino in modo che rimanesse il meno ingombrante possibile e fissato meglio un gancio per la cintura di sicurezza di Olimpia, la nostra cagnolona. 


Insomma, con un po' di migliorie tecniche e tanta voglia di scoprire il mondo non ci restava che partire... destinazione? 
Lo scopriremo insieme giorno per giorno!

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}