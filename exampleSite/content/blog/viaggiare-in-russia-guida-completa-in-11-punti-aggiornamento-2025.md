---
title: 'Viaggiare in Russia: guida completa in 11 punti (aggiornamento 2025)'
description: "Scopri come pianificare il tuo viaggio in Russia nel 2024, con informazioni aggiornate su visti, ingressi, valuta, consigli e altro ancora."
image: https://res.cloudinary.com/ilgattodicitturin/image/upload/f_webp,q_auto,w_800,dpr_auto/v1731636403/Articoli/Blog/russia-guida-completa_j8amvo.png
date: 2025-01-02T10:00:00+01:00
categories: [ "Guida", "Russia"]
country: Russia
type: featured
---

**Sogni un viaggio indimenticabile in Russia?** Che tu sia appassionato di storia, arte, natura o semplicemente curioso di scoprire una cultura affascinante, questo paese ha qualcosa da offrire a tutti.
Tuttavia, pianificare un viaggio in Russia nel 2024 richiede una preparazione accurata, data la situazione attuale. In questa guida completa, troverai tutte le informazioni utili e aggiornate per organizzare un viaggio sicuro e senza imprevisti.

Cominciamo subito a pianificare il tuo viaggio in Russia!

> ##### Tabella dei contenuti
> - [1. Tipi di visto e come ottenerli](#1-tipi-di-visto-e-come-ottenerli)
>   - [Visto Elettronico](#visto-elettronico)
>   - [Visto Standard](#visto-standard)
>   - [Visto di Transito](#visto-di-transito)
> - [2. Come entrare in Russia](#2-come-entrare-in-russia)
>   - [Ingresso via aereo](#ingresso-via-aereo)
>   - [Ingresso via terra](#ingresso-via-terra)
>   - [La nostra esperienza via terra](#la-nostra-esperienza-via-terra)
>   - [Uscita via nave](#uscita-via-nave)
>   - [Assicurazione stradale](#assicurazione-stradale)
> - [5. Cambio valuta (attenzione al blocco delle carte internazionali)](#5-cambio-valuta-attenzione-al-blocco-delle-carte-internazionali)
>   - [Come pagare quindi in paese?](#come-pagare-quindi-in-paese)
>   - [È possibile acquisire una carta bancaria in Russia?](#è-possibile-acquisire-una-carta-bancaria-in-russia)
>   - [La nostra esperienza](#la-nostra-esperienza)
> - [6. Internet (GPS e VPN)](#6-internet-gps-e-vpn)
> - [7. Benzina e situazione strade](#7-benzina-e-situazione-strade)
>   - [Tratti a pagamento](#tratti-a-pagamento)
> - [8. Hotel, campeggi e sosta libera](#8-hotel-campeggi-e-sosta-libera)
> - [9. Quando andare in Russia: il clima](#9-quando-andare-in-russia-il-clima)
> - [10. Sicurezza in Russia](#10-sicurezza-in-russia)
> - [11. Viaggio con animali](#11-viaggio-con-animali)

##### `Importante` 
Le informazioni contenute in questa guida sono aggiornate **a settembre 2024**. Si consiglia di consultare sempre i siti web ufficiali e le fonti di informazione pertinenti per le ultime novità e gli aggiornamenti.

##### 1. Tipi di visto e come ottenerli 

Per visitare la Russia è sempre necessario ottenere un visto di ingresso. 

###### Visto Elettronico
Il grande vantaggio del visto elettronico è che **non è necessario recarsi al Consolato o ai centri per i visti russi**, ma basta compilare **{{<extLink "la richiesta online" "https://electronic-visa.kdmid.ru/">}}** e viene rilasciato entro 4 giorni, indipendentemente dai fine settimana e dai giorni festivi, tra l’altro senza la necessità di ottenere inviti o conferme. 
**Il prezzo dell’e-visa è di 52 dollari** ma si può richiedere solo per soggiorni fino a 16 giorni e da diritto a un solo ingresso, quindi calcola bene quanti giorni vuoi rimanere in paese ma soprattutto fai attenzione perché tale documento è riconosciuto solo in alcuni posti di blocco ({{<extLink "scopri qui quali" "https://electronic-visa.kdmid.ru/checkpoint.html">}}). 

Ad esempio se vuoi entrare in Russia dalla Georgia e uscire in Kazakistan come fanno tanti viaggiatori tale visto non è riconosciuto, per cui potremmo consigliarlo **a chi vuole rimanere intorno a [Mosca](/blog/tour-di-mosca-in-due-giorni-itinerario-imperdibile) e [San Pietroburgo](/blog/tour-di-san-pietroburgo-scopri-la-venezia-del-nord-in-2-giorni)**, anche se ci sono persone che l’hanno sfruttato per raggiungere direttamente la Mongolia, **a proprio rischio e pericolo** perché può sempre succedere un imprevisto lungo la strada. 

###### Visto Standard
Tale visto può essere di tipo turistico, d’affari, per visite private, ecc., e **consente soggiorni più lunghi rispetto al visto elettronico.** Per poter presentare la domanda per questo visto puoi recarti presso gli uffici consolari russi in Italia che si trovano a Roma, Milano, Genova e Palermo. oppure puoi affidarti a un’agenzia online, e puoi richiedere un visto turistico di ingresso singolo o doppio per un periodo massimo di 3 mesi, o un visto turistico multiplo per un periodo massimo di 6 mesi

Se ti serve un visto di questi tipo ricordati che **la richiesta si può fare non prima di 6 mesi** (negli uffici di Genova e Milano) e **non prima di 3 mesi** (a Roma e Palermo) dalla prevista data di partenza.
Attenzione però perché quando si parla di visto semestrale si intende che **si può rimanere in paese per un massimo di 90 giorni nell’arco di 6 mesi**, quindi non che puoi stare nel paese 6 mesi. 

Tra l’altro secondo alcune agenzie il visto semestrale viene concesso a chi ha già ottenuto visti russi in precedenza, per gli altri invece viene rilasciato al massimo un visto trimestrale doppia entrata. Noi per effettuare il nostro visto con cui siamo stati 75 giorni in Russia entrando e uscendo sia dal Kazakistan che dalla Mongolia {{<extLink "ci siamo affidati all’agenzia Vistonline" "https://www.vistonline.it/">}}. 

I documenti necessari nel nostro caso sono stati: 

* Invito ufficiale (che ci ha fornito l’agenzia)
* Assicurazione sanitaria **valida in territorio russo**. Noi abbiamo {{<extLink "sfruttato Genki" "https://www.genki.world/with/vandipety">}}, l’assicurazione che usiamo in tutto il mondo
* Una copia del modulo richiesta d’ingresso che viene compilata online dall’agenzia sul sito del Consolato.
* Una copia del modulo richiesta d’incarico
* due fototessere

Per la Procedura completa abbiamo {{<extLink "spedito con un corriere" "https://youtu.be/ESPXke-m0L0">}} il passaporto, le foto tessere e il modulo consolare compilato e l’agenzia si è occupata di recarsi presso gli uffici consolari e di spedirci **dopo circa 21 giorni lavorativi** il passaporto completo di visto. In questo caso le tasse consolari e le spese di spedizione si pagano direttamente all’agenzia e al corriere.

Previo appuntamento invece è possibile **presentarsi personalmente presso i centri visti in Italia**, e pagare tasse consolari e commissioni di servizio in modo autonomo. In questo caso dovrai però  compilare da te anche il modulo consolare online e procurarti l’assicurazione medica e la lettera d'invito. Per evitare perdite di tempo e che magari ti venga rifiutato il visto per un errore banale, **ti raccomandiamo di informarti bene prima di procedere.**

Il costo di tale visto varia e purtroppo di anno in anno aumenta perché cambiano i costi dei diritti consolari. 
Noi per due persone affidandoci all’agenzia abbiamo speso **886 euro in totale**. È un visto molto costoso e per questo abbiamo deciso di sfruttarlo al massimo, entrando e uscendo dal paese e visitando il più possibile. 

###### Visto di Transito
Tale visto viene rilasciato a singolo o a doppio ingresso.
Il visto di transito ai cittadini stranieri che attraversano il territorio con aereo e ci fanno trasbordo viene rilasciato per un periodo di non più di 3 giorni.

Il visto di transito ai cittadini stranieri che attraversano il territorio con automezzi **viene rilasciato per non più di 10 giorni** e questo limite di tempo viene calcolato sulla base **di un chilometraggio medio giornaliero del veicolo di 500 km.**
La validità del visto di transito a doppio ingresso non può superare un mese e Il secondo visto di transito deve essere richiesto in ufficio consolare russo nel paese, dove il cittadino straniero si troverà dopo il primo transito dalla Russia.

{{< image src="https://res.cloudinary.com/ilgattodicitturin/image/upload/f_webp,q_auto,w_800,dpr_auto/v1727247897/Articoli/Russia/Mosca/mosca-piazza-rossa_icjreg.jpg">}}

##### 2. Come entrare in Russia 

###### Ingresso via aereo 

È possibile entrare in Russia in aereo, l’unico problema è che dopo le sanzioni internazionali **lo spazio aereo europeo con la Russia è stato chiuso**, quindi bisogna utilizzare paesi terzi. 
I collegamenti più brevi per Mosca sono via Istanbul (Turchia), via Belgrado (Serbia) o via Yerevan (Armenia).
A seguito delle sanzioni internazionali **i voli sono diventati più costosi**. 

###### Ingresso via terra 

Per entrare in Russia via terra (a piedi o a bordo di automobile, camper, motocicletta o bus) esistono varie  frontiere, che ti consigliamo di verificare sul sito {{<extLink "di Viaggiare Sicuri" "https://www.viaggiaresicuri.it/schede_paese/pdf/RUS.pdf">}} o tramite [iOverlander](/blog/camper-le-applicazioni-da-avere-per-viaggiare)  **per ottenere informazioni aggiornate.**

{{< youtube2 "rLljFmk3fN4">}}
_La nostra esperienza entrando in Russia dalla Georgia_

###### La nostra esperienza via terra 

Noi siamo entrati in Russia **via terra, a bordo del camper dalla Georgia** (frontiera nei pressi di Stepatsminda). **Ti consigliamo di recarti al confine molto presto al mattino** per non imbatterti in lunghe file di attesa. C’è un comodo parcheggio asfaltato dove si può pernottare a bordo del camper nei pressi di un monastero. Una volta usciti dalla Georgia ci si ritrova ad attraversare un tratto di **“no man’s land” veramente in pessimo stato**, dove prestare molta attenzione ai sorpassi accidentali.

Alla dogana russa bisogna compilare due documenti:
1) il foglio relativo al documento di immigrazione dove vanno riportati i dati personali e da conservare con cura e da consegnare all'uscita dal paese.
2) il documento di importazione temporanea del mezzo da compilare in duplice copia con i dati del proprietario del veicolo e del mezzo(puoi scaricare {{<extLink "la versione in russo qui" "https://tinyurl.com/DocImpRussia">}}). Presta attenzione a non commettere errori altrimenti dovrai ricompilare tutto da capo (noi avevamo dichiarato gli animali alla voce 7, ma abbiamo scoperto di non doverlo fare). Questo documento va conservato con cura ed è valido anche nei paesi limitrofi dell’Eurasia (Kazakistan, Kirghistan). Questo documento va consegnato quando si esce dai paesi non appartenenti all'Euraia.

Consigliamo di scaricare e compilare in anticipo il documento di importazione temporanea, questo farà risparmiare molto tempo.

Avendo il visto multingresso **noi siamo usciti dalla Russia per entrare in Kazakistan** (frontiera nei pressi di Petropavl), siamo tornati in Russia **nei pressi della dogana di Pogranichnyy** e siamo entrati in Mongolia nei pressi della **dogana di Tashanta**, per poi uscire e tornare in Russia in direzione Ulan Ude. Presta attenzione perché in alcuni casi l’attesa potrebbe essere molto lunga dato il numeroso transito di persone, **inoltre potrebbero interrogarti circa il tragitto e lo scopo del viaggio.**

{{< youtube2 "w2tPi29Mubg">}}
_La nostra esperienza entrando in Russia dal Kazakistan_

###### Uscita via nave

Se come noi stai pensando di uscire dalla Russia via nave e raggiungere la Corea, questo passaggio non è così semplice come può sembrare **e l’unico modo è prendere un traghetto Ro-Ro**. (guida 🔜)
In questo caso dovrai comunicare con largo anticipo sia con i doganieri russi che con i doganieri coreani. 
<!-- Vista la  scritto una guida in merito -->

{{< youtube2 WwkDeXOMaAU>}}

###### Assicurazione stradale 

Dal 1 giugno 2023 **la Carta Verde non è più valida per l'ingresso e per la circolazione in Russia.** 
Puoi effettuare l’assicurazione in dogana oppure affidarti ad alcune compagnie di viaggio russe che effettuano tale servizio privatamente. 

##### 5. Cambio valuta (attenzione al blocco delle carte internazionali)

Prima delle sanzioni internazionali in Russia **si poteva pagare con qualsiasi carta bancaria e funzionavano anche servizi come PayPal**. Oggi invece le carte Visa, MasterCard, Maestro o American Express emesse da banche di altri Paesi **non funzionano in Russia** né per i pagamenti né per il prelievo di denaro dagli sportelli automatici.

###### Come pagare quindi in paese?

**La soluzione più semplice è con i contanti.**
Porta con te euro o dollari e, una volta in Russia, cambiali in rubli presso le dogane, le banche o i negozi di cambio valuta. È possibile trasportare un massimo di 10.000 euro o dollari senza doverli dichiarare alla dogana. Naturalmente è possibile portare con sé più denaro, ma in questo caso è necessario dichiararlo compilando un modulo alla dogana.
È molto importante portare con sé **banconote senza graffi o difetti**, poiché potrebbero non essere accettate al momento del cambio di valuta.

###### È possibile acquisire una carta bancaria in Russia?

Attualmente esistono alcune opzioni di carte per gli stranieri che si recano in Russia, ma il problema è che da un momento all’altro **possono essere inserite nella Black List e smettere di funzionare.**

###### La nostra esperienza

Noi, data la precarietà del momento, abbiamo deciso di portare più contanti e cambiarli all’occorrenza, cosa che ci è tornata utile ad esempio per pagare non solo il cibo e la benzina **{{<extLink "ma anche le spese veterinarie per i nostri animali" "https://youtu.be/LOAtIHD3OK4">}}** e il cambio olio e ruote del mezzo. 

{{< card>}}

{{< youtube2 LOAtIHD3OK4>}}

##### 6. Internet (GPS e VPN)

I modi per poter avere Internet nel paese sono sostanzialmente due: 
* Acquistare una carta SIM fisica all’arrivo in Russia. {{<extLink "Beeline" "https://moskva.beeline.ru/">}} e {{<extLink "MTC" "https://moskva.mts.ru/personal">}} offrono offerte vantaggiose.
* Utilizzare come facciamo noi una eSim come {{<extLink "ConnectPls" "https://connectpls.com/vandipety/">}}

Dal 2022 la Federazione Russa **ha adottato misure restrittive per quanto riguarda l’uso di media e social media**, quindi per poter utilizzare determinate piattaforme (Instagram, Facebook) è necessario l’utilizzo di una VPN. 
Consigliamo di usare queste:
* {{<extLink "Surfshark" "https://surfshark.club/friend/rC7LbYQV">}}
* {{<extLink "Outline" "https://outlinekeys.com">}} a cui bisogna {{<extLink "aggiungere manualemnte i server" "https://outlinekeys.com/key">}} e provare. Mediamente ogni 24ore i server vengono bloccati e bisogna aggiungerne uno nuovo e sperare che funzioni.

Spesso anche il GPS non funziona, quindi ti consigliamo di scaricare le mappe offline.
Dal momento che spesso Google Maps non è aggiornato, **ti consigliamo di utilizzare Yandex map** per gli spostamenti e per la ricerca di informazioni. Inoltre **è l'unico che ha informazioni in merito alla mezzi pubblici** di trasporto a Mosca e San Pietroburgo.

##### 7. Benzina e situazione strade 

Come in altri paesi, occorre prestare attenzione a dove si effettua il rifornimento di benzina e gasolio, onde evitare danni a filtri e motore. Su consiglio di persone del posto **vi segnaliamo come migliori distributori in Russia:**
- Lukoil
- Gazprom
- Rosneft 

Ricordati che nel momento attuale (2024) il rifornimento **non può essere effettuato con carte europee.** 
A tal proposito il prezzo del diesel Euro5 ad agosto **era di circa 65 centesimi al litro.** 

La situazione stradale è ottima (perfettamente asfaltata) se si segue la strada principale, mentre quando si attraversano le zone rurali **tende a peggiorare.**

###### Tratti a pagamento
Noi abbiamo attraversato **la M4 da Rostov sul Don fino a Mosca** (prezzo totale circa 40 €),**la M11 da Mosca a San Pietroburgo** (prezzo totale circa 44.50 €), la **M12 da Mosca a Kazan** (gratuita per gli stranieri in quanto le targhe non vengono rilevate dal sistema).

Fai attenzione a controllare che vi venga fatta pagare la categoria corretta in base all’altezza del veicolo e ricordati che al momento attuale il pagamento è possibile solo in contanti. 

Attenzione: Se attraversi la striscia continua **rischi il ritiro della patente** e per quanto riguarda i limiti di velocità, la tolleranza è di 19 km/h.

##### 8. Hotel, campeggi e sosta libera

Per quanto riguarda la prenotazione di un alloggio, sia esso un hotel o un appartamento, le principali piattaforme di prenotazione (Booking, Airbnb, ecc.) **non consentono di prenotare hotel in Russia**, quindi dovrai ricorrere ad altre opzioni, come ad esempio {{<extLink "Zenhotels" "https://www.zenhotels.com/">}} o {{<extLink "Sutochno" "https://www.Sutochno.ru/">}}. Tieni a mente che **molti di essi non accettano animali** e che **non potrai pagare con la carta.**

Se viaggi in camper potrai trovare alcuni campeggi sul suolo russo.
Noi abbiamo effettuato ovunque sosta libera (senza campeggiare e in totale rispetto del circondario): a tal proposito ti consigliamo di usare le applicazioni {{<extLink "Park4night" "https://park4night.com">}} (dove trovi tutte le nostre soste aggiunte) e {{<extLink "Go Vanlife" "https://go-vanlife.ru/">}} (utilizzata prettamente da viaggiatori russi). 

**Non esistono quasi per niente aree di carico e scarico**, ma se dovessi avere problemi a trovare alcune fontane puoi chiedere alle persone del posto che sicuramente ti offriranno acqua gratuitamente. 
Per bere **noi abbiamo sempre acquistato acqua nei supermercati** (uno fra tutti il **Lenta**, che offre prezzi e offerte vantaggiosi).  

{{< image src="https://res.cloudinary.com/ilgattodicitturin/image/upload/f_webp,q_auto,w_800,dpr_auto/v1727247897/Articoli/Russia/Mosca/mosca-moscow-city_oi6si1.jpg">}}

##### 9. Quando andare in Russia: il clima
La Russia è il paese più grande del mondo, con climi che vanno dal polare al subtropicale. Il tempo varia notevolmente tra le stagioni: 

- **Estate**: Da giugno ad agosto, con temperature che possono superare i 30 gradi a Mosca. Ideale per visitare, ma con prezzi più alti, zanzare e il fenomeno delle "notti bianche" a San Pietroburgo. 
- **Autunno**: Le temperature iniziano a calare a fine agosto, con freddo significativo da metà ottobre.
- **Inverno**: Ufficialmente da dicembre a febbraio, ma la neve può arrivare da ottobre ad aprile. Le temperature possono scendere sotto i -20 gradi, arrivando a -50 in Siberia. Le giornate sono brevi, specialmente al nord.
- **Infrastrutture invernali**: La Russia è ben equipaggiata per il freddo con spazzaneve e veicoli adatti al clima artico.
- **Cultura**: Durante l'estate, molti russi vanno alle dacie per godersi la natura.
  
##### 10. Sicurezza in Russia

Viaggiare in Russia è del tutto sicuro e nei nostri due mesi di permanenza in paese **non abbiamo mai avuto problemi** né nelle grandi città, né in zone più remote e abbiamo pernottato in libera (cioè senza usufruire di campeggi o alberghi) senza alcun problema. 
A Mosca **è addirittura normale incontrare ragazze che corrono da sole di sera** nei parchi in periferia, mentre nei paesini di campagna tutti ci hanno accolti in modo gentile, chiedendoci se avessimo necessità di qualcosa. 

{{< youtube2 xP5iInwIyW0>}}

Ricordati però che per evitare problemi di sicurezza in qualità di turisti **è bene evitare di partecipare a manifestazioni** o fare dichiarazioni pubbliche sui social media con critiche relative al paese. 
Ovviamente poi, data la situazione attuale, **è necessario essere prudenti quando si viaggia nelle regioni limitrofe all’Ucraina**, ma la M4 che per 200 km si trova molto vicina al confine, a giugno del 2024 era perfettamente percorribile. 
Le cose possono però cambiare dall’oggi al domani, quindi cerca informazioni aggiornate, soprattutto chiedendo alla gente del posto quale strada percorrere.

##### 11. Viaggio con animali 

Per viaggiare in Russia con il proprio animale è necessario avere: 
* **Microchip** 
* **Vaccinazione contro la rabbia** in corso di validità (tieni a mente che il vaccino riconosciuto è quello di validità annuale) 
* **documento rilasciato dall'ASL** che attesta la vaccinazione
* **Titolazione dell’antirabbica** con prelievo del sangue inviato in laboratori riconosciuti
* **un passaporto** per animali da compagnia in corso di validità
* **un certificato di buona salut**e, da effettuarsi presso qualsiasi veterinario entro 3 giorni dall’ingresso in paese 

Questi documenti sono validi sia per viaggi in aereo che per viaggi in auto o camper, per entrare e uscire dal paese. 
Tieni a mente che il certificato di buona salute puoi effettuarlo presso qualsiasi veterinario ovunque, anche in Kazakistan e Mongolia se come noi dovessi decidere di visitare anche questi paesi limitrofi. 

Se come noi poi vuoi uscire dalla Russia e entrare in Corea la questione ancora una volta si complica, perché dovrai recarti presso più uffici e compilare dei documenti specifici per l’espatrio e **per non rischiare la quarantena**. 

{{< youtube2 8CSdiBuj-k4>}}

 