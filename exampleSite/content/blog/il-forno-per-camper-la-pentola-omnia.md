---
title: 'Il forno per camper: la pentola Omnia'
description: "Finalmente anche a bordo del nostro van possiamo cucinare pizze e torte come a casa"
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689874010/Articoli/Blog/torta-leonardo_xx95ou.jpg
date: 2023-09-23T08:00:00.000
categories: ["Blog"]
type: featured
draft: true
---
Quando abitavamo a Torino era nostra abitudine, una volta a settimana almeno, riempire il forno con teglie di verdure, torte salate e crostate per la colazione. 

Quando siamo andati a vivere in van abbiamo però dovuto riorganizzare il nostro menù settimanale. 

##### Nuovi spazi in van

A bordo, oltre ad avere una dispensa limitata, un mini frigorifero e uno spazio per le pentole decisamente ridotto, non abbiamo il forno ma solo due fornelli alimentati dalle bombole a gas. 

Morale della favola: ingegnarsi a cucinare prestando attenzione ai consumi. 
In nostro aiuto è intervenuta la pentola a pressione, nella quale però non possiamo di certo cucinare ogni portata. 

Ammetto di aver tentato di preparare una galette farcita con marmellata in padella, ma l'impasto dopo un'ora di cottura non era ancora ben cotto, mentre noi stavamo sudando l'impossibile nonostante fuori si stesse scatenando un violento temporale.

**Abbiamo deciso quindi di non giocare con il fuoco in tutti i sensi e di affidarci all'uso della pentola fornetto Omnia.**

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### La pentola fornetto Omnia

Avevamo visto questa pentola fornetto tedesca, simile al fornetto versilia nella versione italiana, nel van di una coppia di due ragazzi tedeschi incontrati on the road.
Ne siamo rimasti piacevolmente incuriositi e siamo felicissimi di averla portata a bordo con noi da quando siamo ripartiti per vivere da fulltimers sul van. 

Tutti i pezzi del {{< extLink "**kit Omnia**" "http://lucianobarge.it" >}} occupano uno spazio irrisorio se pensiamo alle potenzialità di ognuno dei componenti.

All'interno del set si trovano: 
- la pentola in acciaio con l'apposito coperchio
- un paio di stampi in silicone di cui uno per muffin
- la gratella per scaldare panini e brioche
- un pratico ricettario
- il grembiule griffato Omnia.

L'utilizzo è veramente semplice, basta mettere insieme gli ingredienti e controllare solo che la fiamma non sia troppo bassa nè troppo alta, poi attendere la meraviglia che ne esce per olfatto e gusto. 

{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}

##### La prima ricetta a bordo

La prima ricetta che abbiamo voluto preparare è un cavallo di battaglia della nostra famiglia: **la galette salata**.

Dato lo stampo con il buco al centro, cosa che permette al calore di distribuirsi in modo pressochè uniforme, nè è uscito un guscio di impasto ripieno di pomodorini e scaglie di grana, con qualche fogliolina di basilico qua e là. 

Abbiamo impastato 250 gr di farina con un cucchiaino di sale, 45 ml di olio evo, 145 ml di acqua a temperatura ambiente e una spolverata di timo. 
Giusto il tempo per far riposare l'impasto mentre tagliavamo i pomodorini e le scaglie di grana, poi abbiamo modellato con le mani fino a ricreare una galette che abbiamo lasciato cuocere per 30 minuti a fuoco dapprima vivo poi medio. 
Abbiamo lasciato riposare il tutto ancora per 5 minuti con il coperchio, mentre la nostra casa a quattro ruote veniva inondata di profumi che amiamo, e poi ci siamo volentieri scottati le dita e la punta della lingua per la prova assaggio!

Curiosi? Eccovi il video!

{{< youtube RsTGZQ0ZxDI >}}


Nella versione che preparavamo a casa usavamo datterini tagliati a metà, rivolti a testa in sù, ricoperti di cubetti di feta. A bordo ci siamo arrangiati con gli ingredienti che avevamo, realizzando però un piatto davvero delizioso! 
Ora non ci resta che metterci in gioco e sporcare di nuovo la cucina! Avete qualche ricetta semplice e veloce da consigliarci che potremmo provare a preparare nel nostro fornetto Omnia in ogni angolo di mondo in cui saremo? 
Vi aspettiamo nei commenti!

  
{{< image src="https://res.cloudinary.com/ilgattodicitturin/image/upload/w_1000/f_auto,q_auto:good/v1689094780/Articoli/Blog/crossaint-pistacchio_cnlplk.jpg" >}}


