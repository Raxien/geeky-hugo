+++
categories = ["Spese"]
date = 2022-08-01T06:00:00Z
description = "Vogliamo tener traccia delle spese che sosterremo come fulltime vanlifers e in questo articolo vedremo nel dettaglio quelle del mese di luglio."
image = "https://res.cloudinary.com/ilgattodicitturin/image/upload/v1657440439/Articoli/spesa_giugno_pfo0lt.jpg"
title = "Vita da vanlifers, le spese del mese di luglio"
type = "featured"

+++
Il totale delle spese per il mese di luglio, vivendo da fulltimevanlifers (ovvero sempre e solo a bordo della nostra casa a 4 ruote), ammonta a **912,80 €**. Cifra da dividere per 2 persone, 4 se vogliamo contare Sakè e Olimpia che però pagano come se fossero "bambini". Per quanto riguarda le nostre avventure, abbiamo vissuto praticamente tutto il mese in Polonia, territorio vasto da esplorare. Ce ne siamo letteralmente innamorati, abbiamo visto paesaggi incredibili e scoperto luoghi che non immaginavamo. Dato il costo della vita ridotto ci siamo concessi qualche uscita al ristorante in più, anche per assaggiare piatti molto diversi dai nostri.

#### Le spese che hanno influito maggiormente per il mese di luglio in camper

Le due spese che hanno influito maggiormente nel mese di luglio in qualità di fulltime vanlifers sono state:

* il carburante per il nostro van:  **307,28 €** a fronte di **2382 km** percorsi
* la spesa alimentare: **233,94 €** (chi ci segue sa che facendo parecchia attività fisica tutti i giorni non possiamo non mangiare colazione, pranzo, merenda e cena)

#### Le spese impreviste

Per una settimana abbiamo temuto di dover pagare per un imprevisto al van, poi risoltosi gratuitamente grazie alla garanzia.

A Cracovia ci hanno raggiunti i genitori di Paolo, con i quali ci siamo concessi un po' di pranzi e cene al ristorante.

#### Riassunto di tutte le spese

Vi lascio di seguito un elenco riassuntivo delle spese sostenute in questo mese, per un totale di **912,80 €**:

* spesa alimentare: **233,94 €**
* bar/ristoranti: **114,20 €**
* cibo animali: **39,99 €**
* parrucchiere Sara: **12 €**
* parcheggi: **28,96 €**
* adblue: **15,70 €**
* carico acqua: **3,00 €**
* carburante: **307,28 €**
* musei: **56,95 €**
* lavanderia: **26,88 €**
* internet: **73,90 €**

#### Costi fissi

Tutti i mesi abbiamo dei costi fissi relativi all'assicurazione e al bollo del van, che nonostante paghiamo in rata unica, ripartiti mensilmente equivalgono a **108,75 €**.

#### Considerazioni personali

Stiamo ancora valutando se eliminare uno dei due operatori internet, per il momento ci stanno garantendo di lavorare senza problemi per cui ci prendiamo ancora un po' di tempo per decidere.

Come scriviamo sopra, abbiamo mangiato fuori più volte, spesa che nel prossimo paese verrà rivalutata.

Negli ultimi giorni abbiamo fatto una spesa decisamente importante, per avere un po' di scorta soprattutto di alimenti secchi.

Queste spese sono da intendersi non come spese di una vacanza, ma come quelle della vita di tutti i giorni, proprio come se fossimo a casa e stessimo pagando affitto, bollette, spesa, palestra..

Se vi interessano dati più dettagliati, come ad esempio quanto stiamo spendendo al giorno dalla data di partenza, vi rimandiamo alla pagina dedicata.
Ma soprattutto se avete qualche consiglio lasciatecelo nei commenti!