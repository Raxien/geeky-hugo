---
title: "Olimpia: la nostra rottweiler in giro per il mondo"
description: "Si possono organizzare le vacanze con un rottweiler? Noi ne abbiamo fatto uno stile di vita!"
image: https://res.cloudinary.com/ilgattodicitturin/image/upload/w_1000/f_auto,q_auto:good/v1656067861/Articoli/olimpia_rottweiler_1_1_vsnlwf.jpg
date: 2022-06-24T12:00:00+01:00
categories: ["Blog", "Animali"]
type: "regular" # available types: [featured/regular]
draft: false
Victor_Hugo: "true"
Focus_Keyword: "olimpia cane rottweiler" # lista keyword su cui verificare l'ottimizzazione della pagina 
Victor_Hugo_Clean: "false"
---

La nostra Olimpia ha compiuto da poco 9 anni. A prima vista potrebbe intimorire: una rottweiler, la tradizione la annovera fra i cosiddetti cani da difesa pericolosi. Basta coricarsi al suo fianco per capire che si potrebbe dormire una notte intera con lei abbracciata. 

Ci riteniamo immensamente *fortunati* perché si adatta a tutte le nostre idee strampalate e ci segue in tutte le nostre *avventure*. 

Fino a un anno fa viaggiavamo con lei in una Fiat Grande Punto e cercavamo solitamente Airbnb che accettassero animali, comunicando sempre in anticipo agli host la sua taglia.

##### Il primo viaggio con la nostra rottweiler
Il primo grande viaggio vissuto insieme ad Olimpia si è svolto in Camargue e Provenza. Quattro adulti, quattro borsoni, due cappelli di paglia, due borse della spesa colme di provviste e lei accucciata nel bagagliaio. Chiunque possa pensare che abbia sofferto dovrà ricredersi, perché tutte le soste lungo la strada erano pensate esattamente in modo da non farla affaticare. E non abbiamo parole per spiegare *quanto siano stati belli quei giorni in sua compagnia*. 

Visitare l’arena di Arles, attraversare il ponte di Avignone, mettere *zampe e piedi a mollo nell’oceano*, sporcarsi con la terra rossa di Roussillon. 

Abbiamo collezionato **ricordi meravigliosi**. 

Viaggiare con un cane al seguito può sembrare un sacrificio per padrone e animale: certo se sei amante di chiese e musei dovrai mettere in conto di sacrificare parte di queste visite. Tutto ciò sarà però ricompensato da una **coda che scodinzola dalla gioia per esser in tua compagnia**. 

Concluso quel viaggio di una settimana e lasciati i nostri amici a Nizza, decidemmo di vivere ancora una settimana esplorando il Piemonte settentrionale. Ovviamente in compagnia di Olimpia. Visitammo insieme montagne, laghi, paesini al confine svizzero e avere un cane al seguito si dimostrò di nuovo un valore aggiunto e per nulla un limite! Da quell’estate Olimpia vinse il posto a bordo come **compagna di avventure essenziale**, tranne quando volammo in Giappone e in Giordania, dove ci mancò davvero tanto.

Anche tu viaggi con i tuoi animali? 

![Olimpia Sara e Paolo insieme](https://res.cloudinary.com/ilgattodicitturin/image/upload/w_1000/f_auto,q_auto:good/v1655735456/Articoli/la_nostra_rottweiler_in_giro_per_il_mondo_1.2_osnnun.jpg)