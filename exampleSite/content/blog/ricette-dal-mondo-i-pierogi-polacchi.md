---
title: 'Ricette dal mondo: i Pierogi polacchi'
description: Quando siamo arrivati in Polonia abbiamo avuto il piacere di assaggiare i pierogi, tipici ravioli, nella versione salata.. e dolce! Siediti, abbiamo aggiunto un posto a tavola!
image: https://res.cloudinary.com/ilgattodicitturin/image/upload/w_1000/f_auto,q_auto:good/v1689676111/Articoli/empanada/madrid/cordoba/Pierogi_z_mas%C5%82em_-_2023.03.31_kl1rw7.jpg
date: 2023-07-26T10:00:00+01:00
categories: [ "Cucina"]
country: Polonia
type: regular
draft: false
---

Girovagando un mese in [Polonia](/blog/viaggio-polonia-in-camper-itinerari) a bordo del nostro camper non abbiamo resistito dall’assaggiare alcuni piatti tipici della nazione, grazie anche al fatto che mangiare fuori in questo paese è molto più economico che in altri luoghi. 

Un piatto in particolare ha attirato la nostra attenzione, i ***pierogi***, che abbiamo scoperto e assaggiato in varie versioni, anche una dolce a casa di un’amica conosciuta on the road.

##### Cosa sono i pierogi 

I pierogi (che si legge ‘pieroghi’) sono tipici ravioli **a forma di mezzaluna** della cucina polacca e di altri paesi dell'est Europa. In ogni nazione assumono nomi e sapori diversi e vengono serviti come piatto salato o dolce a seconda della guarnizione. 

I più famosi sono i ***ruskie***, ripieni con patate e formaggio fresco (deliziosi a dir poco), oppure quelli ripieni di carne o di crauti e funghi. La ricetta è molto antica e piena di tradizione, anche se oggi si possono trovare locali che servano i pierogi come piatto da street food ed effettivamente noi li avremmo mangiati **ad ogni ora!**

Sarò sincera, a bordo non ho ancora provato a prepararli, un po' per pigrizia, un po' per non ritrovaci con più farina fra i capelli che nel piatto, ma! 

Ho fatto un po’ di ricerche, chiesto conferma a Kalina e quindi ecco qui per voi la **ricetta** per l’impasto dei deliziosi pierogi. 

{{< image src="https://res.cloudinary.com/ilgattodicitturin/image/upload/w_1200/f_auto,q_auto:good/v1689676110/Articoli/empanada/madrid/cordoba/images_jlds9z.jpg" >}}

##### La ricetta segreta
Ingredienti per 35-40 pierogi:
- 350 g di farina
- 1 uovo
- 125 ml di acqua calda (se vuoi omettere l’uovo aggiungi 200 ml di acqua)
- un pizzico di sale

E ora che si fa? Te lo spieghiamo in 10 passaggi:

1. Mescola tutti gli ingredienti in una ciotola con un cucchiaio facendo attenzione a non rovescirne troppo fuori che poi i ravioli patiscono e si offendono! 
2. Impasta con le mani per qualche minuto e quando ti sembra compatto e omogeneo avvolgilo in un canovaccio e lascialo **riposare per 30 minuti.**
3. Metti un po’ di musica, fai due piroette e rilassati! Non troppo, devi pur pensare al ripieno no?
4. Puoi spadellare un po’ di verdure, oppure sbucciare le patate e lessarle in acqua fino a quando non saranno morbide, schiacciarle con lo schiacciapatate e amalgamarle con la ricotta. Se ti piace la carne puoi soffriggere una cipolla e aggiungere del macinato. 

{{< citazione "Insomma vedi cosa preferisci, ma mantieni il buonumore che è sempre l’ingrediente che da quel tocco in più!" >}}

5. A questo punto, con la cucina un po' incasinata **ma non troppo**, stendi l’impasto (dello spessore di circa 2 mm) e se è troppo appiccicoso aggiungi altra farina.
6. Ritaglia dei cerchi aiutandoti con un bicchiere e metti al centro un po’ di ripieno (non troppo che sennò poi non riesci a chiuderli **e ti arrabbi)**. 
7. Chiudi a metà unendo i bordi aiutandoti con i rebbi di una forchetta, così avrai **la forma simile alla mezzaluna** (e non uscirà fuori mezzo ripienodurante la cottura). 
8. Fai bollire l’acqua salandola un pochino poi tuffaci i pierogi. 
9. Quando salgono a galla abbassa la fiamma e **lascia bollire per 2-3 minuti.** 
10. Puoi servirli subito oppure puoi ripassarli in padella, con un po’ di cipolla soffritta. 
    
***Il tocco speciale che abbiamo amato?*** La panna acida con un trito di erba cipollina tritata, abbinata a quelli ripieni di patate e ricotta abbrustoliti leggermente in padella. 

##### Pierogi come dolci

In un incontro fortuito nato grazie alla simpatia del nostro gatto Saké **abbiamo conosciuto Kalina** che ci ha invitati ad assaggiare sia una versione casalinga che nella versione **{{< underline "dolce" >}}**. Grazie a un abbinamento di una salsina a base di panna acida e marmellata di fragole, **non vi dico che bontà.**
<!-- 
Quel giorno, a casa di Kalina, abbiamo avuto l’onore di poterli assaggiare anche nella versione **{{< underline "dolce" >}}**, grazie a un abbinamento di una salsina a base di panna acida e marmellata di fragole, non vi dico che bontà. -->

Insomma non resta che provare a prepararli, a me in camper e a voi in cucina. Oppure potremmo organizzare un ritrovo in Polonia e sederci al tavolo di qualche localino, cosa ne dite?  

**In ogni caso, buon appetito :)**

<!-- Vuoi rivedere le nostre avventure in Polonia? Puoi ritrovarle {{< extLink "in questa playlist" "https://youtube.com/playlist?list=PLHaclq_J5PZ84ExiQy9T8MXHIOFWhqHQV" >}}. -->

{{< blogFooter "PL" "0" "0" >}}