---
title: 'Come e perchè abbiamo aperto un canale YouTube'
description: A volte è necessario mettersi in gioco più del dovuto, e questa ci sembrava l'occasione giusta per farlo.
image: https://res.cloudinary.com/ilgattodicitturin/image/upload/v1657123237/Articoli/Come_e_perche_abbiamo_aperto_un_canale_YouTube.png
date: 2022-07-06T16:00:00.000
categories: ["Curiosità"]
type: regular
---

Da quando siamo partiti ci avete visti sempre più attivi su Instagram e su questo sito, quindi cercherò di spiegarvi come e perchè abbiamo deciso di aprire anche un canale YouTube.
Temevo che non sarei mai stata in grado di avere una continuità nel creare contenuti, articoli, nell'imparare a usare applicazioni per creare video come capcut e final cut pro. Poi ho deciso di mettermi in gioco seriamente e ho iniziato a tarscorrere mattine, pomeriggi e sere incollata allo schermo del pc.  

I pensieri a volte mi chiedono urgentemente di essere messi per iscritti, proprio come in questo momento: ho un bosco davanti a me, il van parcheggiato a fianco, Paolo e i nostri animali seduti dall'altro lato e una centrifuga di emozioni nel cervello e nel cuore. Questo articolo verrà come verrà, le dita si muovono da sole sulla tastiera, sembra che qualcuno abbia premuto play e la melodia mi abbia rapita. 
La nostra vita si sta trasformando nel migliore dei libri che potessimo scrivere, nella migliore delle canzoni che potessimo comporre, nel miglior film che potessimo girare.
Ecco perchè abbiamo deciso di aprire anche un canale YouTube, tutto ciò non poteva restare solamente nei nostri ricordi. 

#### YouTube: premere play per scoprire i retroscena di questa avventura

> Siamo ogni giorno i registi e gli attori dell'avventura che abbiamo scelto di vivere. E qualsiasi direzione prenda la nostra vita in futuro, tutto ciò avrà per sempre un significato inestimabile. 

Abbiamo iniziato a registrare qualche scena giusto per divertimento, spiegando chi fossimo, poi ci siamo resi conto che ci divertiva molto di più premere il tasto rec ed essere semplicemente noi stessi invece di mostrarlo a parole. Ci siamo così ritrovati a ridere davanti alla telecamera, a fare i turisti, a spiegare qualcosa in modo serio. Poi ci siamo riguardati e abbiamo capito che quella serenità aveva davvero un valore da mantenere nel tempo. Qualsiasi cosa ne sarà di quei video, sarà bello riguardarli un domani nelle sere d'estate mangiando pezzi di anguria, o dopo il pranzo di Natale fra cartoni Disney, noccioline e fette di panettone.


#### Come e perchè abbiamo aperto il canale VANDIPETY

Per registrare i nostri video usiamo una gopro, per montarli il programma "Final Cut Pro". Facile? No. O forse sì.  
Ma io ho una laurea in Igiene Dentale. Non mi hanno insegnato a montare video. Quindi ogni giorno studio e prendo appunti tramite diversi tutorial online e investo in me stessa e nel migliorare le mie competenze. Più volte ho provato a lasciar uscire quella vocina che mi diceva di lasciar perdere, che non ero e che non sono in grado. Poi però, riguardando alcune scene, mi assale una felicità sulla quale merita davvero metter mano. 
E Paolo fa il resto. Mi motiva a provarci ancora, mi aiuta a sorridere mentre ci provo, mi dona tutto il suo aiuto e le sue competenze.

Quindi se ogni tanto la sera non saprete quale film guardare e vi va di stare in nostra compagnia aprite **[YouTube](https://www.youtube.com/channel/UCH3tGEnOnx6ql48zZTSiFvw)**  e andate sul canale Vandipety! Se vorrete lasciarci anche un mi piace e un commento  il vostro parere è per noi davvero tanto prezioso e ci aiuta a migliorare.
