---
title: 'Tour in camper spettacolare tra i mulini a vento della Mancia e Toledo'
description: Scopri con noi la Castiglia-La Mancia tra castelli e mulini a bordo del camper, inseguendo le orme del Don Quijote fino a raggiungere Toledo, l’antica capitale spagnola.
image: https://res.cloudinary.com/ilgattodicitturin/image/upload/v1689674761/Articoli/empanada/madrid/cordoba/IMG_2986_mpur3w.jpg
date: 2023-06-01T10:00:00+01:00
categories: [ "Camper", "Spagna", "Guida","Itinerari"]
type: featured
draft: true 
---

La **Castiglia-La Mancia** è una splendida regione centrale della Spagna, terra di avventure narrate da Cervantes, in cui il Don Chisciotte si destreggia fra mulini a vento.
Noi abbiamo visitato queste zone arrivando dall'[Andalusia](/blog/viaggio-andalusia-in-camper-itinerari.md) per poi raggiungere Madrid.

Il termine "La Mancia" sembra derivare dall’arabo "al Mansha" che significa "il deserto", che qui indicava non tanto una distesa di sabbia ma lo spopolamento di un’area compromessa anche da un clima decisamente più arido rispetto ad altre regioni spagnole.

La regione della Castiglia-La Mancia, nonostante abbia davvero molto da offrire, è una delle meno visitate della Spagna: per noi è stato meglio così, abbiamo guidato indisturbati e parcheggiato in luoghi spettacolari, fra distese di terra color ocra e rosso intervallate da ulivi e viti, castelli in rovina e mulini solitari o tutti in fila.  
Per gli amanti della natura questa regione offre anche un numero sorprendente di aree naturali protette.

Per incrementare il turismo è stata istituita la **{{< underline "Ruta de Don Quijote" >}}**:“”, un percorso però decisamente lungo, motivo per cui consigliamo di scegliere in partenza le tappe che si vogliono effettuare. 

##### Ecco il nostro itinerario in camper nella Castiglia-La Mancia da Sud (Cordoba) verso Nord (Toledo)

- ***Sacro Convento y Castillo de Calatrava La Nueva***: meravigliosa {{< extLink "fortezza" "https://castillodecalatrava.org/" >}} dei cavalieri calatraviani, in parte distrutta, che permette però (alla modica cifra di 4€ pagabili solo in contante o moneta) di ammirare il grande portone con rosone del convento e il camminamento sulle mura dal quale si gode di una vista superba a 360°. Raggiungerlo in camper può essere un po' ostico data la strada in pendenza, ma il tramonto e l'alba dal piazzale antistante ci hanno regalato emozioni uniche. 
  
  {{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}



- ***Almagro***: città famosa per la tradizione teatrale, offre una piazza dall’aspetto molto caratteristico oltre a qualche bottega autentica in cui comprare il tipico formaggio della zona (davvero consigliato!).
  
- ***Campo de Criptana***: qui si trovano ancora una decina di mulini (34 in origine) in ordine sparso, tra i quali è possibile passeggiare ammirando soprattutto il gioco di luci al tramonto. Anche il piccolo paesino di case bianche merita una visita (notte in libera a fianco ai mulini, davvero un luogo romantico).
  
  {{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}

  
- ***Alcazar De San Juan***: in questo tratto di strada è possibile visitare alcuni mulini percorrendo un
a strada davvero panoramica.

- ***Consuegra***: 5 dei 12 mulini conservano il meccanismo completo, in particolare il "Sancho" (in omaggio a uno dei personaggi principali del romanzo Don Chisciotte della Mancia). Tutti disposti in fila, sembrano proteggere il vicino castello dei Templari (visitabile a pagamento).
  
  {{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}

  
- ***Toledo***: capoluogo della regione, questa splendida città merita un capitolo dedicato.



##### Toledo

Toledo dista solo un’ora da Madrid eppure a noi è piaciuta molto di più dell’attuale capitale. 

La città ebbe il suo periodo d’oro sotto la dominazione araba fino a fine Quattrocento quando, a seguito della riconquista cristiana, furono cacciati dalla Spagna tutti gli ebrei. Nel 1536 poi alla città venne tolto il titolo di capitale, trasferito a Madrid. Toledo rimaneva la miglior produttrice di acciaio del mondo, produttrice di spade e coltelli.

La parte antica della città, arroccata in cima a una collina, si raggiunge facilmente grazie a una scala mobile o a piedi a seconda della zona dalla quale si arriva ed è visitabile in una mezza giornata. 

{{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}

<!-- to do mettere link parcheggio  -->
Noi abbiamo iniziato il nostro tour cittadino da questo parcheggio e, raggiungendo il centro storico proprio con le scale mobili, ci siamo ritrovati in un dedalo di stradine strette come la bellissima *Calle Alfileritos* e portoni di Conventi e Monasteri. 
In questa zona non puoi non comprare i dolci di marzapane preparati artigianalmente dalle suore.

Dopo aver assaggiato un paio di dolci tipici con farina di mandorle, abbiamo raggiunto il *Museo di Santa Cruz* dietro a Plaza de Zocodover, salutato la statua del Cervantes e ci siamo diretti all’*Alcazar*, il “castello”, che fu dominato da diverse figure nell’arco della storia. 

È proprio in un’ala dell’Alcazar che si trova la *Biblioteca de Castilla La Mancia*: ti consigliamo di entrarci perchè dalla sua caffetteria potrai ammirare gratuitamente la città dall’alto. 

{{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}


Lasciato il punto più alto alle spalle ci siamo diretti verso la meravigliosa *Porta dei Leoni* e la {{< extLink "*Cattedrale di Toledo*" "https://www.catedralprimada.es/it/info/museos/venta-de-entradas/" >}} (costo 10 € ma puoi visitarla gratuitamente dal lunedì al venerdì dalle 8 alle 9.30).

{{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}


Da qui abbiamo raggiunto *Plaza del Ayuntamento* (il Municipio) per dirigerci verso la *Chiesa di San Tomè* e il quartiere ebraico che ospita la *Sinagoga* e il *Monastero de San Juan de Los Reyes*, fino al *Puente de San Martin* dal quale siamo tornati indietro verso *Puerta de Bisagra*. 

Se ami i punti panoramici noi puoi non dirigerti a questo Mirador, da dove al tramonto potrai ammirare un gioco di luci meraviglioso sulla città e il fiume che la circonda. 


##### Piatti tipici della Castiglia-La Mancia

- l’agnello, cucinato in tantissimi modi (arrostito, in umido, in padella) 
- la versione “a la magra” della classica “tortilla”, la frittata spagnola
- il manchego, formaggio tipico della Mancia
- il “mazapan” o marzapane, dolci di origine del periodo di dominazione araba. 
  
   {{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}


##### In camper

Questa regione è davvero piacevole da visitare in camper, grazie alle strade facilmente percorribili, al pochissimo traffico e ai panorami mozzafiato. Se non l’hai ancora inserita nei tuoi piani di viaggio ti consigliamo di prenderla in considerazione e se vuoi immaginarla un po’ con i nostri occhi trovi qui il video dedicato.


Ti aspettiamo nei commenti per scoprire se anche tu ti sei immaginato un eroe percorrendo le strade panoramiche fra castelli e mulini a vento. 

{{< image src="https://res.cloudinary.com/ilgattodicitturin/image/upload/v1689674772/Articoli/empanada/madrid/cordoba/IMG_3019_ueuyqx.jpg" >}}


{{< youtube 7F-d2nCwfwU >}} 
<!-- to do mettere yt -->


{{< blogFooter "SP_a" "1" "0" >}}