---
title: "Venezia in 1 giorno con cane e gatto"
description: "Erano anni che volevamo visitare VENEZIA e poterlo fare con Olimpia e Sakè è stato veramente emozionante. Un tour decisamente diverso dai soliti, in una città davvero PETFRIENDLY"
image: https://res.cloudinary.com/ilgattodicitturin/image/upload/f_webp,q_auto,w_800,dpr_auto/v1655741328/Articoli/venezia_1_2_qhbppl.jpg
date: 2022-06-20T10:09:00+01:00
categories: ["Italia", "Guida", "Animali"]
country: Italia
type: "regular" # available types: [featured/regular]
draft: false
---

Venezia è indubbiamente una delle città più belle al mondo, tanto da essere stata riconosciuta dall’Unesco come Patrimonio Mondiale dell’Umanità. Non staremo qui ad indicarti le meraviglie architettoniche, gli eventi artistici, cosa fare durante il Carnevale, dove gustare i famosi cicchetti: vorremmo piuttosto rassicurarti di poterla visitare anche insieme ai tuoi amici a 4 zampe. 
Tieni però conto che con 118 isolette, 150 canali e 400 ponti, questa città turistica è sì un ricco tesoro d’arte e cultura, ma sa mettere alla prova la nostra stanchezza e di conseguenza quella dei nostri animali.
Potresti metterci ore ed ore a passeggiare per le vie ed i canali uno diverso dagli altri, e non averne mai abbastanza perché dietro l'angolo ci sarà sempre un nuovo stupore. Ricordati che non sei sola/o, bensì responsabile di 4 zampe ed una coda scodinzolante che ti seguirà con dedizione. 
Per visitare in tranquillità Venezia con il proprio cane e gatto è obbligatorio avere con sè gli appositi sacchetti per raccogliere le deiezioni. Ti consigliamo anche una buona scorta d’acqua potabile per evitare problemi causati dall’alta umidità della laguna, soprattutto in estate, e di fare attenzione ai rumori che potrebbero infastidire il tuo animale, soprattutto un gatto. Sakè è abituato a muoversi in città, ma non sceglieremmo Venezia come una delle prime gite al guinzaglio. 

##### Dove soggiornare a Venezia con animali
Ormai è molto semplice fare una ricerca sui siti di pernottamento utilizzando il filtro "animali ammessi" per capire se essi sono ben accetti presso la struttura in cui vorresti soggiornare. Questo può valere sia per alberghi che per appartamenti in centro città, sia nei sobborghi se il tuo budget richiede una spesa meno costosa. 
Per quanto riguarda noi, abbiamo soggiornato con il camper in una zona vicino a Mestre, precisamente Campalto, da cui abbiamo raggiunto Venezia comodamente in pullman (circa 15 minuti, passaggio ogni 20 minuti in giornata, meno tratte la sera)

![Noi a murano](https://res.cloudinary.com/ilgattodicitturin/image/upload/f_webp,q_auto,w_800,dpr_auto/v1655741328/Articoli/venezia_1_3_kgg5vs.jpg "murano")

##### Mezzi di trasporto petfriendly a Venezia
Dal punto di vista dei trasporti, Venezia è sicuramente una città petfriendly. I cani di tutte le taglie sono ammessi gratuitamente, nel numero massimo di un animale per ogni viaggiatore, sia sui mezzi pubblici ACTV (vaporetto, traghetto), sia sui bus e tram che collegano Venezia a Mestre (eccezion fatta per i treni). Ovviamente dovrai avere con te guinzaglio e museruola, che noi abbiamo fatto indossare ad Olimpia in quanto cane di grossa taglia.
I biglietti per i pullman sono acquistabili presso le tabaccherie e costano 1.50€ a testa a tratta.

##### Quando visitare Venezia con cane e gatto 
Sicuramente è necessario scegliere la stagione giusta per far sì che la visita sia piacevole per tutta la famiglia. Noi siamo arrivati a fine maggio, colti da un caldo estivo che non ci aspettavamo. Per questo motivo ci sentiamo di sconsigliarti l'estate e i periodi molto affollati (ad esempio il Carnevale). Date le temperature noi ci siamo limitati a visitare la città nel tardo pomeriggio e nell'ora di cena, quando la maggior parte delle persone era ormai rientrata o in cerca di un buon pasto. 
In circa 3 orette abbiamo passeggiato per i vicoli, attraversato ponti e visto da fuori i principali siti turistici: tieni a mente che cani e gatti non possono entrare in chiese e musei, quindi dovrai capire come gestire la tua visita di Venezia e delle sue attrazioni al chiuso.
Poi con le luci della notte che si mescolavano con gli ultimi raggi del sole ci siamo "volutamente persi", passeggiando senza una meta precisa. Ci siamo fermati a chiacchierare con chi sorrideva incuriosito vedendoci con un gatto al guinzaglio, a parlare inglese con turisti da ogni dove, a osservare le gondole condotte da un marinaio che a volte fischietta, a volte canticchia, a volte si lascia anche lui cullare da quella magica città.

![Un ritratto bellissimo](https://res.cloudinary.com/ilgattodicitturin/image/upload/f_webp,q_auto,w_800,dpr_auto/v1655741327/Articoli/venezia_1_1_bkvemq.jpg "Un ritratto di sakè")

##### Gita alle isole? Tutto è possibile
Per raggiungere le isole noi abbiamo acquistato alla biglietteria Santa Lucia il ticket giornaliero da 21€. In alternativa si trovano ticket da 75 min o da 48 ore. Anche in questo caso Olimpia e Sakè hanno viaggiato con noi gratuitamente, al guinzaglio e con museruola appresso.
I tempi di percorrenza per raggiungere Murano, Burano e Torcello, sono diversi. Noi abbiamo impiegato circa 30 minuti per raggiungere Murano, la prima isola in linea d'aria. Fortunatamente il traghetto partiva poco dopo aver acquistato il biglietto, ed era già molto affollato nonostante fosse mattino presto. 
La nostra visita purtroppo ha avuto inizio e fine a Murano per due motivi: un caldo esagerato ed inaspettato a fine maggio (più di 30 gradi, che hanno messo a dura prova anche noi umani) e troppa gente in coda che avrebbe reso l'attesa snervante per i nostri animali, soprattutto per le poche zone d'ombra presenti. 
Siamo quindi tornati a Venezia e siamo rimasti a lavorare al pc in un parchetto all'ombra, sempre sotto lo sguardo incuriosito e divertito dei passanti: un gatto al guinzaglio non si vede tutti i giorni a Venezia, anche se noi abbiamo incontrato un bellissimo bengala tenuto in braccio dal timido padrone!  


##### Cosa non dimenticare per una gita con cane e gatto a Venezia
Come dicevamo girovagare per la città richiede un po' di attenzione se hai intenzione di portare con te il tuo cane o gatto. 
Di seguito ecco cosa usiamo noi per le gite in città con Olimpia e Sakè: 

<iframe title="amazon link" sandbox="allow-popups allow-scripts allow-modals allow-forms allow-same-origin" style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=vandipety-21&language=it_IT&o=29&p=8&l=as4&m=amazon&f=ifr&ref=as_ss_li_til&asins=B09H1XPF7G&linkId=5a76c5e83f934de59a3efef2b4c973c9"></iframe>
<iframe title="amazon link" sandbox="allow-popups allow-scripts allow-modals allow-forms allow-same-origin" style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=vandipety-21&language=it_IT&o=29&p=8&l=as4&m=amazon&f=ifr&ref=as_ss_li_til&asins=B09MZL9N28&linkId=8c2230f680447d23aa9f1b094b376ced"></iframe>
<iframe title="amazon link" sandbox="allow-popups allow-scripts allow-modals allow-forms allow-same-origin" style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=vandipety-21&language=it_IT&o=29&p=8&l=as4&m=amazon&f=ifr&ref=as_ss_li_til&asins=B09YRMXHF6&linkId=bcf0139c5f7ce705492658536b6aaca4"></iframe>
<iframe title="amazon link" sandbox="allow-popups allow-scripts allow-modals allow-forms allow-same-origin" style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=vandipety-21&language=it_IT&o=29&p=8&l=as4&m=amazon&f=ifr&ref=as_ss_li_til&asins=B08QMHK95X&linkId=2a6a3352eb9d8d7b931e9a6a218bd407"></iframe>

E ora non ci resta che augurarti buone avventure :) 