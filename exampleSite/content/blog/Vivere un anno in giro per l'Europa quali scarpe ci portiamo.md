---
title: "Vivere un anno in giro per l'Europa: quali scarpe portiamo con noi?"
description: Scarpe comode per tutti i giorni, scarpe per la pioggia, scarponcini da trekking, scarpe per la sera.. sì ma quali scegliere davvero?
image: https://res.cloudinary.com/ilgattodicitturin/image/upload/v1660666972/Articoli/IMG_7726_pyyb9f.jpg
date: 2022-08-15T09:00:00.000+02:00
categories:
- Curiosità
type: regular

---
Dopo aver deciso gli abiti da inserire in valigia, è arrivato il momento di effettuare lo stesso lavoro con la scelta delle scarpe da portarsi dietro per vivere un anno in giro per l'Europa.
Parole d'ordine praticità e comodità. Non avevamo in mente serate di gala in cui ci servissero i tacchi, piuttosto ci immaginavamo con ai piedi un paio di scarpe comode, quando non fossimo stati scalzi a contatto con il terreno. 


Analizziamo insieme il cambiamento del clima in base alle stagioni:
-primavera: clima variabile, possibilità di pioggia
-estate: clima caldo, i nostri piedi hanno bisogno di respirare ma di rimanere comunque comodi.
-autunno: come in primavera, decisamente variabile.
-inverno: necessità di scarpe impermeabili, calde e resistenti.

#### Quindi, per "quattro stagioni", quali scarpe portiamo con noi?

Nel video che vi allegheremo al fondo dell'articolo abbiamo cercato di essere un po' divertenti, legandoci all'idea alle quattro stagioni.
Dopo aver deciso di vivere in camper per un anno, la nostra scelta sulle scarpe da portare con noi è stata la seguente:
* un paio di sandali/infradito
* un paio di scarpe leggere, da tutti i giorni, utilizzabili d'estate in città e nelle passeggiate più impegnative
* un paio di scarpe da trekking in goretex ma non troppo pesanti, per giornate piovose ma non troppo fredde
* un paio di scarponcini robusti e impermeabili, da usare in inverno su terreni anche ghiacciati o scivolosi.

Ovviamente non nascondiamo le scarpe nelle varie stagioni, può capitare di usare gli scarponcini impermeabili nei giorni di pioggia estivi, mentre le infradito sono sempre a bordo per quando usciamo dalla doccia. 


Cosa ne dite? Avreste scelto diversamente? Fateci sapere il vostro parere nei commenti, ci fa sempre molto piacere la vostra opinione!


