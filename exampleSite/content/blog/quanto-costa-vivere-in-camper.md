---
title: 'Quanto costa vivere in camper? Analisi completa dopo 3 anni e 100.000 km'
description: 'Guida completa ai costi del vanlife: budget mensile dettagliato, strategie di risparmio, confronto tra paesi e stili di viaggio. Numeri reali da 3+ anni di esperienza.'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1761101530/articoli/vanlife/Copia di Nero Minimalista Viaggio Miniatura YouTube (5)-abc1234.png
date: 2025-10-21T08:00:00+02:00
categories: ["Vanlife", "Budget Travel", "Guida Pratica"]
continent: Globale
country: "Dove Vuoi"
type: featured
draft: true
---

**"Quanto costa vivere in camper?"** È una delle domande che ci sentiamo fare più spesso. La risposta? **Dipende**.

Potremmo fermarci qui, perchè se vivessimo ancora a Torino credo che nessuno verrebbe a chiederci: "ma quanto spendete al mese?", ma sappiamo che non è quello che cercate. E che una scelta diversa può suscitare determinate curiosità. 

La verità è che **vivere in camper può essere straordinariamente economico oppure sorprendentemente costoso**, tutto dipende da come scegli di viaggiare, dove decidi di andare, e quale stile di vita preferisci abbracciare.

Noi viviamo a bordo del nostro camper **dal maggio 2022** – più di **tre anni di vita nomade**, **oltre 100.000 km percorsi**, attraverso **37 paesi**, in ogni stagione immaginabile. Abbiamo visto i costi della vanlife da tutte le angolazioni possibili: dai mesi in cui abbiamo speso al minimo, ai periodi in cui le spese hanno raggiunto vette inaspettate (per problemi veterinari, per la logistica e così via..).

In questo articolo, condividiamo i **numeri reali**, le **strategie di risparmio**, e l'**analisi onesta** dei costi del vivere in camper.

{{< indice >}}

## La risposta semplice (e complicata)

### I Nostri Numeri Reali

Partiamo dai **fatti concreti**. Dal maggio 2022 abbiamo tracciato ogni singola spesa della nostra vita in camper.

**Ecco i numeri della nostra esperienza:**

| Periodo | Spesa Totale | Giorni | Costo Giornaliero |
|---|---|---|---|
| **2022** (da maggio) | €6.154,41 | ~240 | €25,60/giorno |
| **2023** | €10.026,92 | 365 | €27,47/giorno |
| **2024** | €12.140,83 | 365 | €33,26/giorno |
| **2025** (da gennaio a oggi) | €7.744,98 | ~290 | €26,71/giorno |
| **Totale Generale** | **€36.067,14** | **1.253 giorni** | **€28,78€/giorno** |

**Per un singolo traveller** (dividi per 2): circa **€14,39/giorno** o **€430-450/mese**.

**Nota importante**: Abbiamo escluso dai conteggi due spese una-tantum (traghetti Russia-Corea €1.972,89 e Corea-Giappone €942,31) perché sono da considerare come investimenti ammortizzati nel tempo. Se le includiamo, la spesa totale diventa €38.982,34 e il costo giornaliero ad oggi €31,11.

**Il nostro budget medio mensile è stato circa €900-1.000 per una coppia**, ma come vedrai nel paragrafo sotto, questo numero nasconde una realtà molto più complessa.

### Budget Mensile Medio: Come Varia

Se dovessimo riassumere il budget della vita in camper con una sola cifra, diremmo: **dipende da come viaggi**.

Vedendo quanto spendono altre persone per vivere in camper, ecco gli scenari possibili:
- **Stile "ultra-frugale"**: €600-900/mese (cucinare in "casa", soste gratuite, poche attività extra)
- **Stile "confortevole"**: €1.500-2.500/mese (mix di soste a pagamento e gratuite, mangiare fuori talvolta, varie attività)
- **Stile "nomade puro"**: €2.500-4.000+/mese (molta benzina, soste sempre a pagamento, viaggi frequenti, attività quotidiane)

La **variabile più grande** non è il camper stesso, ma come scegli di usarlo. Nel nostro caso, siamo riusciti a mantenere un buon equilibrio tra comfort e frugalità, che si riflette nel nostro costo medio giornaliero di €28,78 (in due!).

### I 3 fattori che determinano il costo

Quando consigliamo a chi ci chiede di calcolare il budget per la vanlife, diciamo sempre di considerare **tre fattori fondamentali**:

**1. Il tuo stile di viaggio**
- Quanto veloci ti muovi? (più soste = meno benzina)
- Preferisci soste comode a pagamento o avventure gratuite?
- Mangi fuori regolarmente oppure cucini?
- Fai attività costose (escursioni, parchi, ristoranti)?

**2. I chilometri che percorri**

**3. I paesi che visiti**

## Analisi Dettagliata dei Costi Mensili

#### 1. Carburante: Il costo più variabile

Il carburante è **la voce di spesa più imprevedibile** perché dipende da:
- **Consumo del camper**: un van di 5 metri consuma meno di un motorhome di 10 metri
- **Percorrenza**: periodi di stop vs. nomadismo costante
- **Condizioni stradali**: strada in salita costa più benzina
- **Prezzo locale**: varia tantissimo da paese a paese (ad esempio a ottobre 2025 il prezzo del diesel in Giappone è di 0,80 cent/litro)

#### 2. Cibo e spesa alimentare

Qui è dove **puoi risparmiare davvero**:

- **Se cucini sempre**: €250-350/mese (colazione, pranzo, cena fatti in casa)
- **Se mangi fuori 2-3 volte/settimana**: €450-650/mese (mix cucina + ristoranti)
- **Se mangi fuori quasi sempre**: €800-1.200+/mese (niente cucina fai da te, solo tavole calde)

**Strategie di risparmio alimentare:**
- Vai ai mercati locali (più economici dei supermercati)
- Compra nelle catene low budget
- Cucina piatti semplici
- Approfitta dei cibi e delle offerte locali
- Chiedi consiglio alla gente del posto

#### 3. Soste e Parcheggi

Questo varia **enormemente** a seconda della destinazione.

**Strategia di risparmio per soste:**
- Usa app come Park4night e iOverlander per trovare soste gratuite
- {{< extLink "Scopri tutti i consigli per la sosta camper in Giappone (incluso come non pagare)" "/blog/sosta-camper-in-giappone-molto-piu-di-un-parcheggio" >}}
- Parchi pubblici e aree di sosta comunali sono spesso gratuiti o molto economici

#### 4. Assicurazione, Bollo e Tasse

**Assicurazione camper:**
- RC obbligatoria: €60-150/anno (dipende dal paese)
- Kasko/copertura completa: €200-400/anno

**Bollo auto**
- Italia: €80-150/anno (dipende dalla cilindrata)

**Permesso Temporaneo/TIP**
- Dipende dai paesi, in alcuni è totalmente gratuito

**Vignette e pedaggi autostradali:**
In alcuni paesi il pagamento del pedaggio può essere molto costoso.
- **Consiglio**: usa strade nazionali e provinciali quando possibile – è più lento ma economico

#### 5. Manutenzione e Riparazioni

Questo è **fondamentale per il budget a lungo termine**:

**Manutenzione ordinaria:**
- Cambio olio e filtri: €80-150
- Controllo gomme: €20-50

**Riparazioni impreviste:**
Dato che gli imprevisti possono essere molteplici e possono richiedere un'ingente somma di denaro, ti consigliamo di crearti un **fondo di emergenza** (metti da parte €100-200/mese per riparazioni future)

#### 6. Utilità e Energia

Se hai **pannelli solari** e **batterie**:
- Costo quasi zero (dopo l'investimento iniziale)

Se invece **dipendi sempre dalla corrente**:
- Paghi per ogni sosta con allacci

#### 7. Attività, Svago e Intrattenimento

Questa voce varia **moltissimo** a seconda della tua personalità:

- **Minimalista**: €0-50/mese (passeggiate gratuite, natura, relax)
- **Avventuriero moderato**: €200-400/mese (escursioni, parchi nazionali, musei)
- **Avventuriero "spendaccione"**: €600-1.200+/mese (attività costose ogni giorno)

#### 8. Assicurazione sanitaria 

Se vivi in camper in Italia o in Europa o nel paese in cui risiedi, non dovrai tener conto di questa spesa aggiuntiva. Se invece inizi a viaggiare fuori dall'Unione Europea, allora dovrai calcolare una spesa di €40-100 al mese a seconda della tua destinazione. 

## Strategie Concrete di Risparmio

### 1. Fermati Più A Lungo, Muoviti Meno

**La regola d'oro**: ogni spostamento costa benzina. Se stai fermo in un posto invece di spostarti ogni giorno, risparmi in carburante.

### 2. Cucina 80%, Mangia Fuori 20%

**Non significa**: rinunciare agli piaceri gastronomici
**Significa**: essere strategico

- Colazione fatta in camper (€0,50 - caffè, pane e marmellata) vs al bar (€2,50 - caffè e brioche)
- Pasti completi in camper (€2-5 ad esempio per un piatto di pasta con verdure e legumi) vs pasto al ristorante (min €8)

**Risultato**: mangi bene, spendi meno.

**"Eh ma consumi il gas!!"**
In realtà, cucinando quotidianamente, la nostra bombola da 10 kg dura 5 mesi (e la spesa per ricaricarla è stata in media 15€ - il che significa 30€ annui).

### 3. Soste Gratuite e a Basso Costo

Spesso ci siamo chiesti: **se avessimo dormito ogni notte in hotel o campeggio, quanto avremmo speso?**

Considerando che abbiamo risparmiato in media **€15-30 a notte** con soste gratuite o low-cost, questo corrisponde a circa **€450-900/mese**.

Nel nostro caso specifico, con 1.253 giorni di viaggio e un costo medio giornaliero di €28,78, le soste gratuite rappresentano una delle voci di risparmio più significative. 

### 4. Lavora Durante Il Viaggio

Molti vanlife travelers mantengono un'attività freelance:
- Copywriting, blog, social media management
- Consulenza online
- Fotografia e videomaking
- Insegnamento lingue online
- E-commerce e dropshipping

**Anche solo €300-500/mese** cambiano completamente sul budget totale.

{{< youtube2 "CQCYdz_4W-s" >}}

## I Costi nascosti che non ti aspetti

Permessi per il mezzo, Visti e Burocrazia varia: sono spese che spesso non si prendono in considerazione 
Farmaci (senza assicurazione): possono essere parecchio costosi 
Comunicazione e Internet: ({{< extLink "Scopri il nostro metodo per stare connessi durante i viaggi" "/blog/connessione-viaggio-giappone-japan-wireless" >}})

## Come impostare un budget realistico

### Passo 1: Calcola i Tuoi Numeri

Rispondi a queste domande:
1. Quanto vuoi muoverti? 
2. Preferisci comfort o avventura? 
3. Che tipo di cucina ti piace?
4. Quali paesi visiterai?
5. Hai una fonte di reddito?

### Passo 2: Usa il Budget Mensile Come Guida

Non come regola assoluta, ma come guida:
- Traccia le spese reali
- Identifica dove spendi più del previsto
- Aggiusta il budget per il mese successivo

### Passo 3: Crea Un Fondo di Emergenza

- Così se qualcosa si rompe non vai in crisi

### Passo 4: Rivedi Mensilmente

Dedica un momento ogni mese a:
- Analizzare le spese
- Vedere se il budget è realistico
- Aggiustare per il mese successivo

## La Domanda Difficile: Vale La Pena?

Per noi sì, assolutamente. Non solo economicamente, ma emotivamente e spiritualmente.

**Vivere in camper ti insegna:**
- Il valore reale del denaro
- Cosa è davvero importante nella vita
- Ad apprezzare la semplicità
- A connetterti con persone e culture
- A essere resiliente e creativo

**Valori aggiunti della vanlife:**
- Libertà di movimento
- Ricordi che valgono infinitamente più del denaro speso

## Risorse Utili: I Dettagli Completi delle Nostre Spese

Se vuoi approfondire come abbiamo tracciato ogni euro speso, sulla sezione **Spese** del nostro sito troverai:
- **Grafici dettagliati** mese per mese
- **Confronti anno su anno** per vedere come è cambiato il budget

Tutti i dati che abbiamo condiviso in questo articolo sono documentati e tracciati nella sezione {{< extLink "tracker spese" "https://www.vandipety.it/expenses/" >}}.

La nostra {{< extLink "guida su Amazon" "https://www.amazon.it/dp/B0CW1FVQQT" >}} inoltre approfondisce come rendere la vanlife sostenibile dal punto di vista economico.

## La Domanda Finale

**"Quanto costa vivere in camper?"**

La risposta breve rimane: **dipende**.

Ma adesso sai da cosa dipende, come calcolarlo, e come ottimizzarlo per il tuo stile di vita.

Noi abbiamo scelto di vivere in camper non per risparmiare denaro (anche se aiuta), ma per **vivere con più consapevolezza, libertà e autenticità**. Il denaro risparmato è stato reinvestito in esperienze straordinarie, incontri significativi e una comprensione del mondo molto più profonda di quella che avremmo avuto da qualsiasi altro stile di vita.

**Se la tua domanda è "posso permettermi la vanlife?", la risposta probabilmente è: con pianificazione, creatività, e la giusta mentalità, sì**.

## Condividi la Tua Esperienza

Hai mai calcolato il tuo budget mensile? Quali categorie di spesa ti sorprendono di più? Hai scoperto strategie di risparmio che funzionano particolarmente bene?

**Scrivi nei commenti** la tua esperienza!

E se il sogno del vanlife è sulle tue liste di cose da fare, {{< extLink "dai un'occhiata al nostro canale YouTube" "https://www.youtube.com/vandipety" >}} dove raccontiamo storie di budget, avventure, e la vera realtà della vita in camper attraverso il mondo intero!

**Buon viaggio economico e consapevole su quattro ruote!** 🚐💰✨
