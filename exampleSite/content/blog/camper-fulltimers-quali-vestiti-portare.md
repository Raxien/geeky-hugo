---
title: 'Fare la valigia per vivere un anno in camper: quali vestiti scegliere?' 
description: "Preparare una valigia per un weekend a volte può essere stressante, figuriamoci per un anno intero. Parola d'ordine: minimalismo."
image: https://res.cloudinary.com/ilgattodicitturin/image/upload/w_1000/f_auto,q_auto:good,w_800,c_scale,dpr_auto/v1657265838/Articoli/Fare_la_valigia_per_un_anno_in_camper_quali_vestiti_scegliere.jpg
date: 2022-07-08T10:00:00.000
categories: ["Blog"]
type: regular
---

Quando abbiamo deciso di lasciare casa e vivere sul nostro van abbiamo dovuto pensare anche a quali vestiti scegliere di portare con noi. 

Carta e penna alla mano, abbiamo scritto una lista di indumenti essenziali per essere pronti a vivere in modo ben organizzato le quattro stagioni.
Poi abbiamo aperto l'armadio e osservato tutti i nostri capi: che cosa doveva davvero viaggiare insieme a noi?

Abiti comodi, pratici da lavare, nulla di troppo ingombrante, nulla di troppo delicato. 

##### quali vestiti scegliere per vivere in camper?
Ti riportiamo qui il nostro elenco, per essere pratici e minimale come lo siamo stati davvero noi nella preparazione.

* T-shirts: una decina a testa. Per averne di ricambio, sia se non riusciamo a lavarle in tempo, sia perché Sakè con le sue unghiette ce ne ha già bucate 3 (anche se con ago e filo le abbiamo prontamente ricucite!)
* Felpe/maglioni: 3 felpe leggere e 2 più pesanti, più un maglione a collo alto per l'inverno.
* Pantaloni corti: entrambi ne abbiamo 4 paia.
* Abiti: ne ho portati 2, comodi e leggeri, da indossare soprattutto mentre viaggiamo per non avere lacci che infastidiscono.
* Pantaloni lunghi: Paolo ha un jeans e 3 pantaloni della tuta, Sara due jeans, due pantaloni leggeri, un pantalone della tuta e un paio di pantaloni tecnici spessi per l'inverno.
* Intimo: 10 mutande, 10 paia di calze miste estive ed invernali, 3 reggiseni, 2 canottiere. 
* Pigiama: 1 estivo, 1 per l'inverno.
* Cappelli: 1 estivo, 1 invernale
* Sciarpe: 1 estiva e 1 invernale per Sara, 1 paracollo in pile per Paolo.
* Guanti: 1 paio a testa.
* Giubbotti: 1 estivo, 1 invernale per entrambi.
* Costumi: 1 per Paolo, 2 per Sara.

E per le borse? Uno zaino a testa.
E per le scarpe? Trovi tutto [qui](/blog/camper-fulltimers-quali-scarpe-portare/).

Abbiamo portato troppo? Troppo poco? Forse sì, forse no. Se dovessimo avere dei capi che si rivelano davvero inutilizzati li regaleremo così come abbiamo fatto con molti di quelli che avevamo a casa quando abbiamo deciso di non possedere troppi oggetti materiali, scelta che si è rivelata davvero liberatoria.

E tu come organizzi le tue valigie? Concordi con noi che alla fine si portano sempre troppi abiti? 
Ti aspettiamo nei commenti :)



