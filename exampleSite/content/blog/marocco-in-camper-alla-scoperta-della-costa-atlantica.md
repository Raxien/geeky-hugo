---
title: 'Marocco in camper: alla scoperta della costa atlantica' 
description: ""
image: https://res.cloudinary.com/ilgattodicitturin/image/upload/w_1000/f_auto,q_auto:good/v1680644212/Senegal-in-camper_dycaxx.png
date: 2023-07-16T17:00:00.000
categories: ["Africa", "Itinerari", "Camper"]
type: regular
country: Marocco
draft: true
---

Scoprire il Marocco a bordo del nostro camper è stata **una decisione presa in itinere**. Da sempre affascinati dal paese, non avevamo mai avuto modo di visitarlo. Quando dormendo sulla [costa andalusa](/blog/andalusia-on-the-road-alla-scoperta-di-setenil-de-las-bodegas-e-ronda) abbiamo iniziato ad osservarne il confine in lontananza, ci siamo decisi a comprare i biglietti del traghetto e a raggiungere così **l'Africa via "terra".**

Sicuramente sulla nostra decisione hanno molto influito i racconti più che positivi dei nostri amici Rose e Fabio dei **"Giramondo ma non troppo"** (che puoi 
{{< extLink "ascoltare qui" "https://youtu.be/bEgypQBv2wI" "Ascolta il podcast dei Giramondo ma non troppo - un anno e mezzo in Marocco e non solo">}}), che non hanno mai smesso di supportarci e sopportarci, oltre a darci preziosi consigli circa luoghi dove sostare e da visitare. 

A fine gennaio 2023 abbiamo quindi comprato i biglietti per il traghetto da Algeciras a Tanger Med e ci siamo imbarcati insieme a Olimpia e Sakè. 

Abbiamo deciso di scrivere due articoli, dal momento che il nostro viaggio nel paese si è interrotto per proseguire a sud attraverso la Mauritania e il Senegal: nel primo troverete tutte le tappe che abbiamo effettuato lungo la costa atlantica, nel secondo l'itinerario relativo all'entroterra e alla risalita. 

> ##### Tabella dei contenuti
> - [Itinerario](#itineario)
>   - [In breve](#in-breve)
> - [Finte Guardie](#finte-guardie)
> - [Quanto abbiamo speso](#quanto-abbiamo-speso)
> - [Considerazioni e tappe imperdibili](#considerazioni-e-tappe-imperdibili)
> - [Il nostro vlog](#il-nostro-vlog)
> - [Le nostre mappe](#le-nostre-mappe)

##### Itinerario

In questa sezione vi elencheremo tutte le tappe della nostra avventura, portandovi con noi da nord a sud del paese, rimanendo sempre lungo la costa atlantica. Da Tangeri a Dakhla e poi giù fino al confine con la Mauritania.

Se vuoi leggere il nostro itinerario in breve lo trovi [qui](#in-breve), se invece vuoi sapere cosa consigliamo come tappe **{{< bold "imperdibili" >}}** puoi [cliccare qua](#considerazioni-e-tappe-imperdibili).

**{{< underline "Giorno 1" >}}**: siamo arrivati a **Tanger Med intorno alle 13** e dopo aver svolto le pratiche doganali, passando attraverso lo scanner e ci siamo diretti immediatamente verso **Assilah** a 80 km a sud. Abbiamo avuto modo di vivere subito l'atmosfera del souk, il tipico mercato marocchino, e a passeggiare lungo le mura della cittadina. Una città colorata, viva, in festa, **davvero stupenda!** Sosta in libera in un piazzale molto tranquillo a due passi dal centro città.

**{{< underline "Giorno 2" >}}**: ci siamo diretti verso **Larache**, trovata per caso sulla cartina. Lungo la strada veniamo subito faccia a faccia con uno dei problemi maggiori del paese: una distesa di pattume, una continua **discarica a cielo aperto**. La medina appare da lontano come un cumulo di dadi bianchi e blu **risollevandoci il morale.**

Successivamente ci spostiamo nel piccolo paesino di **Moulay Bousselham**, animato da pescatori che effettuano escursioni nella piccola laguna. Qui si trova anche un piccolo souk coperto. Dati i numerosi rifiuti e cani randagi ci siamo rimessi in marcia, raggiungendo un parcheggio libero nei pressi di un hotel, con possibilità di passeggiata lungo l'oceano.

**{{< underline "Giorno 3" >}}**: abbiamo visitato **Salè**, parcheggiando vicino alla Moschea e immergendoci nelle vie a contatto con la gente del posto, prima di attraverare l'omonimo fiume e dirigerci a **Rabat, la capitale del paese.** Il divario qui è decisamente notevole. 

Abbiamo scoperto una città in forte crescita, con palazzi all'avanguardia, mezzi pubblici moderni, una Kashba ben curata con giardini ordinati e un souk decisamente pulito e ricco di dettagli.
Lasciata la capitale ci siamo diretti a **El Jadida**, antica colonia portoghese, sostando in libera nel parcheggio di un supermercato.

**{{< underline "Giorno 4" >}}**: dopo due passi **lungo le mura di El Jadida** ammirando le piccole botteghe di artigiani locali abbiamo costeggiato l'Atlantico sostando sulla falesia per un pranzo con vistae ci siamo diretti a **Ouladida**, famosa per le coltivazioni di ostriche. 

E' presente un "campeggio" ma abbiamo preferito sostare in libera in una viuzza laterale.

**{{< underline "Giorno 5" >}}**: lasciata Ouladida siamo giunti a **Safi**, città nota per la produzione di ceramiche. Grazie a un signore del posto abbiamo scoperto che qui, a differenza delle altre cittadine, musulmani, ebrei e cristiani convivevano e convivono senza problemi in abitazioni con porte adiacenti, motivo per cui **non si trova il Mellah** (quartiere ebraico). Camminando fra le stradine si raggiunge la zona con i forni per la creazione e le cooperative per la vendita delle ceramiche. Abbiamo sostato in libera nel paesino di **Souira Qdima**.

**{{< underline "Giorno 6" >}}**: abbiamo raggiunto **Essaouira** in mattinata, per una passeggiata fra le viuzze e il souk. Parte della città, quella relativa al Mellah ebraico, era in ristrutturazione. Siamo arrivati fino al porto e poi abbiamo pranzato con un panino ripieno di pesce. Segnaliamo qui un buon coworking {{< extLink "(Noqta space)" "https://noqtaspace.com/" >}}, nel quale abbiamo sfruttando una buona connessione e spazi tranquilli e silenziosi per lavorare. 

La sosta in libera in città non è possibile ma siamo riusciti andando in una viuzza poco fuori dal centro.

**{{< underline "Giorno 7" >}}**: abbiamo approfittato di aver conosciuto una coppia di italiani per fare di nuovo una passeggiata a Essaouira insieme a loro, prima di dirigerci in un campeggio affacciato sulla costa, a **Sidi Kaouki** e osservare il tramonto sulla spiaggia.

**{{< underline "Giorno 8" >}}**: siamo rimasti in campeggio approfittando della calma del luogo per fare una bella passeggiata e pranzare in compagnia.

**{{< underline "Giorno 9-10" >}}**: ci siamo recati ad **Had Draa** per visitare un famoso mercato rurale della domenica dedicato sia a frutta e verdura che al bestiame. Prezzi davvero vantaggiosi ma prestate attenzione ai borseggiatori. Da qui ci siamo diretti verso sud di **Imsouane** sostando in libera per due giorni a ridosso delle dune, facendo delle belle passeggiate e godendo di un tramonto magico. 

**{{< underline "Giorno 11" >}}**: lasciata la costa abbiamo raggiunto **Agadir** che ci ha accolti con un traffico e un caos che non ci hanno fatto venir voglia di sostare. 

Abbiamo approfittato di un Carrefour per fare un po' di spesa e poi siamo ripartiti direzione **Tifnit**. Qui abbiamo trovato un parcheggio in libera con vista sul piccolo paese dei pescatori che abbiamo raggiunto con una bella passeggiata.

**{{< underline "Giorno 12" >}}**: abbiamo pranzato in compagnia in riva all'oceano, approfittando di un piccolo ristorante che grigliava pesce fresco e ci siamo diretti in serata verso **Tiznit**, la mecca degli artigiani specializzati in camper. Il camping era al completo quindi abbiamo dormito in libera in una via di fronte.

Un marocchino ci ha bussato al finestrino spacciandosi come guardiano del parcheggio (via?) e ha provato a chiedere dei soldi. Gli abbiamo sorriso e gli abbiamo cortesemente detto di non prenderci in giro. Le famose ["finte guardie".](#finte-guardie)

**{{< underline "Giorno 13" >}}**: abbiamo approfittato degli artigiani per sistemare un problema al pannello solare portatile per poi visitare il centro di Tiznit passeggiando per il souk e pranzando in un piccolo locale che friggeva sardine sul momento. 10dh per un kilo di sardine.

Abbiamo poi visitato il quartiere con **la fontana blu** e siamo ripartiti in direzione **Mirleft** per una passeggiata nella baia incastonata fra le scogliere. Ci siamo spostati poco oltre lungo la costa per dormire in libera.

**{{< underline "Giorno 14" >}}**: ci svegliamo in mezzo a tempesta di sabbia fastidiosa e decidiamo di spostarci dalla costa raggiungendo per pranzo il parcheggio vicino al souk di **Sidi Ifni**. La tempesta sembra peggiorare quindi decidiamo di proseguire senza vedere **le famose scogliere di Legzira**, praticamente impossibili da visitare in mezzo alla bufera (le visiteremo al nostro rientro <!-- inserire link articolo successivo -->), e abbiamo raggiunto **Guelmin**. 

In questo paese si trova l'ultimo supermercato attrezzato con prodotti europei, {{< extLink "il Marjane" "https://goo.gl/maps/5Q5RnWxogZ28cjMfA" >}}. Abbiamo dormito in libera nel piazzale del mercato del bestiame che si svolge il sabato mattina.

**{{< underline "Giorno 15" >}}**: abbiamo visitato il souk e osservato **il famoso commercio di caprette e dromedari**, per poi spostarci verso **l'oasi di Tighmert** per pranzo. Purtroppo il vento e la bufera di sabbia non ci hanno dato tregua, così ci siamo rimessi su strada raggiungendo **Tan Tan** senza incontrare anima viva. 

Abbiamo trovato un posto per la notte in un grande piazzale lungo la costa. Da qui in poi sono iniziati numerosi posti di blocco in cui ci hanno richiesto le **"fiche de police"**, dei documenti dove vengono riportati i dati dei passeggeri e del mezzo. Noi li abbiamo scritti a mano inserendo:
    - nome e congnome
    - numero di passaporto
    - targa mezzo
    - numero de police (segnato sul passaporto all'ingresso)

**{{< underline "Giorno 16" >}}**: siamo ripartiti direzione **Akhfennir**, dove abbiamo sfruttato il piazzale della Moschea per fare pranzo al riparo dalle raffiche di vento per poi raggiungere nel tardo pomeriggio **Tarfaya**. Qui volevamo visitare il museo dedicato al **{{< extLink "Piccolo Principe" "https://goo.gl/maps/vKZFYGejPeyZiqG97" >}}** dato che pare che qui sia stata scritta la famosa novella, ma l'abbiamo trovato chiuso. Abbiamo sostato in libera nel piazzale adiacente insieme ad altri camperisti.  

**{{< underline "Giorno 17" >}}**: lasciata Tarfaya abbiamo fatto una piccola deviazione sulla N1 per osservare il {{< extLink "relitto della nave" "https://goo.gl/maps/N6KrJTcyuGAzNrkK9" >}} che collegava il Marocco con le Canarie poi, sempre accompagnati da vento forte, abbiamo raggiunto **Laayoune**, città piena di militari, per poi passare la notte in un piccolo campeggio in riva all'oceano.

**{{< underline "Giorno 18" >}}**: raggiunta **Boudjour** per pausa pranzo ma trovando tutto chiuso a causa della bufera di vento ci siamo messi alla guida attraverasando il territorio conteso del **Sahara Occidentale** e raggiungendo la piccola frazione di **Oued Karaa**. Sosta in libera direttamente in fronte all'oceano.

**{{< underline "Giorno 19" >}}**: abbiamo passeggiato lungo la riva scoprendo il piccolo paese di pescatori e passeggiando fra le minuscole baracche, notando il gran numero di detriti misti a sabbia, portati dal mare e gettati da chi ha una **cultura della differenziata diversa dalla nostra**, se non praticamente assente. Nel pomeriggio ci siamo diretti verso **Dakhla** sostando in libera lungo la costa. 

**{{< underline "Giorno 20-21" >}}**: abbiamo raggiunto il centro cittadino e approfittato del wifi di un cafè per lavorare un paio di giorni con una connessione stabile, visitato il souk e le vie del paese e ammirando anche la grande statua raffigurante una teiera. Sosta in libera e al **famoso PK25**.

**{{< underline "Giorno 22" >}}**: abbiamo approfittato dello "scarico" presente al PK25 (se così si può definire), caricato acqua lungo la via e guidato per 3 ore attraversando il famoso cartello del **tropico del cancro** per raggiungere **Barbate**, un piccolo paesino di pescatori. Sosta in libera.

**{{< underline "Giorno 23" >}}**: abbiamo passeggiato lungo la costa in quasta zona molto tranquilla per poi dirigerci dopo pranzo alla frontiera sud. Notte in libera in Frontiera, per entrare il giorno dopo in Mauritania. Ma questa è un'altra storia che puoi [seguire qui](/blog/guida-senegal-in-camper-itinerari).

Se invece vuoi leggere come continua la nostra avventura in Marocco puoi farlo andando qui!

###### In breve

**{{< underline "Giorno 1" >}}**: Assilah

**{{< underline "Giorno 2" >}}**: Larache, Moulay Bousselham

**{{< underline "Giorno 3" >}}**: Salè, Rabat

**{{< underline "Giorno 4" >}}**: El Jadida, Ouladidaxfin

**{{< underline "Giorno 5" >}}**: Safi, Souira Qdima

**{{< underline "Giorno 6-7" >}}**: Essaouira

**{{< underline "Giorno 8" >}}**: Sidi Kaouki

**{{< underline "Giorno 9-10" >}}**: Had Draa, Imsouane

**{{< underline "Giorno 11" >}}**: Agadir, Tifnit

**{{< underline "Giorno 12-13" >}}**: Tiznit

**{{< underline "Giorno 14" >}}**: Mirleft, Sidi Ifni, Legzira

**{{< underline "Giorno 15" >}}**: Guelmin e il mercato di dromedari, l'oasi di Tighmert, Tan Tan

**{{< underline "Giorno 16" >}}**: Akhfennir, Tarfaya

**{{< underline "Giorno 17" >}}**: Laayoune

**{{< underline "Giorno 18-19" >}}**: Boudjour, Oued Karaa

**{{< underline "Giorno 20-21" >}}**: Dakhla

**{{< underline "Giorno 22" >}}**: Barbate

**{{< underline "Giorno 23" >}}**: border Mauritania

##### Quanto abbiamo speso

##### Considerazioni
Il nostro approccio iniziale al Marocco, entrando da Tanger Med, è stato un po' condizionato dalla troppa pattumiera presente ovunque: intere discariche a cielo aperto, popolate da animali intenti a mangiare la plastica e bambini a correre fra le macerie.
Passeggiando per le stradine di Assilah ci siamo risollevati il morale, per poi apprezzare la piacevole Rabat, Essaouira, la costa di Legzira e le sue scogliere.

La strada per raggiungere Daklha può risultare eterna e noiosa, ma alcuni scorci di questi paesaggi ci hanno lasciati davvero senza fiato.

Tappe imperdibili: 
- 

Tappe da evitare:
- Lago Rosa, per via del fatto che attualmente non è più rosa 
- Petit Cote, troppo turistica e con hotel diroccati 

##### Il nostro Vlog
Se volete vedere i nostri vlog o vuoi sentire le nostre considerazioni ti lasciamo di seguito i video: 

- vlog

{{< youtube AHVvaftCd70 >}}

- le nostre considerazioni

{{< youtube avKZAgEAd0Q >}}

##### Le nostre mappe
{{< gmap "https://www.google.com/maps/d/u/0/embed?mid=1ipZq4GlS3cmXzPHI37WSbMO2POBhJUY&ehbc=2E312F" >}}

{{< blogFooter "MAR" "1" "0" >}}
