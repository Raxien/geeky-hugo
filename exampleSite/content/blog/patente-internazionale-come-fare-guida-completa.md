---
title: 'Come fare la Patente Internazionale? Guida completa'
description: Guida completa su come ottenere la patente internazionale in Italia e dall'estero
image: https://res.cloudinary.com/ilgattodicitturin/image/upload/w_1000/f_webp,q_auto:good,w_800,c_scale,dpr_auto/v1727940279/Articoli/Blog/patente-internazionla-come-fare_kzdx44.png
date: 2024-10-01T10:00:00+01:00
categories: [ "Guida"]
type: featured
draft: false 
---

Se stai pianificando di guidare all'estero, è probabile che ti venga richiesto di ottenere **una patente di guida internazionale (IDP, International Driving Permit).** Questo documento è un'estensione della tua patente nazionale e ti consente di guidare legalmente in molti Paesi. In questo articolo vedremo i due modelli di patente internazionale, le differenze tra di essi, la procedura per ottenerla in Italia e all'estero, oltre ai tempi e ai costi associati.

<details>
  <summary>Tabella dei contenuti</summary>

> ##### Tabella dei contenuti
> 
> - [Due modelli di Patente Internazionale: quale scegliere?](#due-modelli-di-patente-internazionale-quale-scegliere)
> - [Procedura per ottenere la patente internazionale in Italia](#procedura-per-ottenere-la-patente-internazionale-in-italia)
>   - [Patente Internazionale con Motorizzazione Civile](#patente-internazionale-con-motorizzazione-civile)
>   - [Patente Internazionale tramite ACI](#patente-internazionale-tramite-aci)
>   - [Come autenticare una fotografica](#come-autenticare-una-fotografica)
> - [Documenti necessari](#documenti-necessari)
> - [Come ottenere la patente internazionale all'estero](#come-ottenere-la-patente-internazionale-allestero)
> - [Tempi](#tempi)
> - [Costi](#costi)
> - [Patente Internazionale online: è legale?](#patente-internazionale-online-è-legale)
> - [Conclusione](#conclusione)
> 
</details>

#### Due modelli di Patente Internazionale: quale scegliere?

Esistono due principali modelli di patente internazionale, basati su diverse convenzioni internazionali:

- **Modello Vienna (1968)**: ha una validità massima di 3 anni.
- **Modello Ginevra (1949)**: ha una validità di 1 anno.

La validità di entrambi i modelli è sempre nei limiti di validità della patente italiana posseduta.

Le differenze principali tra i due modelli riguardano la durata di validità e i Paesi che riconoscono ciascuna convenzione. Prima di partire, è consigliabile visitare il sito di **{{<extLink "Viaggiare Sicuri" "www.viaggiaresicuri.it">}}**, nella sezione **Mobilità**, per verificare quale modello di patente internazionale è richiesto nel Paese di destinazione.

Fortunatamente in Italia **è possibile ottenere sia l'uno che l'altro modello** di questa patente. 

#### Procedura per ottenere la patente internazionale in Italia

Per richiedere la patente internazionale in Italia, dovrai seguire una procedura relativamente semplice. Puoi farlo tramite:

- **Motorizzazione Civile**: È l'ente principale autorizzato al rilascio della patente internazionale. 
- **ACI (Automobile Club d'Italia)**: Anche questo ente può emettere la patente internazionale.

La scelta dipende semplicemente se si vuole procedere in autonomia o meno e i [costi](#costi) diversi.
Noi l'abbiamo fatta sempre **tramite ACI senza grossi problemi.**

##### Patente Internazionale con Motorizzazione Civile
I documenti necessari per procedere alla richiesta tramite Motorizzazione Civile sono:

1. **Modulo TT 746**: disponibile presso gli uffici della Motorizzazione Civile o {{<extLink "online sul Portale dell'automobilista" "https://www.ilportaledellautomobilista.it/modulistica/spamodulistica/?nomePdf=TT746&service=download">}}
1. **Fotocopia della patente italiana** fronte-retro.
2. **Due foto tessera** recenti di cui **una autenticata**.
3. **Ricevuta di pagamento di un bollettino PagoPA**: da € 10,20 sul c/c 9001 e € 16,00 sul c/c 4028
1. **Marca da Bollo** da € 16,00

##### Patente Internazionale tramite ACI
I documenti necessari per procedere alla richiesta tramite gli uffici dell'ACI sono:

1. **Due foto tessera** recenti di cui **una autenticata**.
2. **Patente di guida**
3. **Carta d'identità**
4. **Codice fiscale**

Dei bollettini e della modulistica si occuperà l’ufficio ACI ad un costo maggiorato.

##### Come autenticare una fotografica

L'autenticazione di una fotografica può esser fatta in due maniere:
- **in Comune:** presentandosi agli sportelli anagrafici del Comune di residenza con una foto recente, **non antecedente ai sei mesi**, ed un documento di riconoscimento in corso di validità. Non ci sono costi.
- **in Consolato:** presentandosi in Consolato con due foto recenti, **non antecedente ai sei mesi**, passaporto e fotocopie della pagina 2 e 5 del passaporto. Verranno applicati dei costi aggiuntivi.

##### Come ottenere la patente internazionale all'estero
Se ti trovi all'estero e hai bisogno di una patente internazionale non è possibile ottenerla nel Paese estero. L'unica soluzione è prenotare un appuntamento al Consolato per l'autenticazione della fotografia e spedire tutto in Italia.

Nel dettaglio i passi da seguire sono:

1. **Fare almeno 3 foto tessere**
2. **Autenticare la fotografia** tramite Consolato. Questi chiederanno almeno 2 foto tessere
3. **Spedire in Italia** una o più foto tessere (meglio abbondare che non si sa mai), la fotografia autenticata, una delega e la propria patente ad un familiare/amico che si possa occupare della procedura. Consigliamo di usare DHL visto che spedisce in 24 ore!
4. **Richiedere la Patente Internazionale** tramite [Motorizzazione civile](#patente-internazionale-con-motorizzazione-civile) o tramite [ACI](#patente-internazionale-tramite-aci)
5. **Spedire tutti i documenti** nel Paese Estero in cui si è

E' una procedura più lunga e dispendiosa però è l'unica possibile se si vuole ottenere la Patente Internazionale da un Paese Estero.

##### Tempi
I tempi di rilascio della patente internazionale possono variare. Generalmente, il tempo medio è di circa 10-15 giorni lavorativi dalla presentazione della richiesta presso la Motorizzazione Civile o l'ACI.

Se si è all'estero i tempi possono allungarsi di molto visto che bisogna prenotare un appuntamento al Consolato e spedire i documenti in Italia e poi di nuovo nel Paese in cui ci si trova.

#### Costi
I costi per ottenere la patente internazionale in Italia variano leggermente a seconda dell'ente a cui ti rivolgi:
- **Motorizzazione Civile**: il costo totale è di circa 42-45 euro. Include i bollettini da pagare per i diritti di motorizzazione e il rilascio del documento.
- **ACI**: l'ACI potrebbe applicare tariffe leggermente superiori, con un costo totale che può arrivare a circa 75 euro, includendo la gestione della pratica.

Se si richiede la Patente Internazionale da un Paese estero vanno aggiunti anche:
- **Autenticazione fotografia**: il Consolato applica dei costi aggiuntivi se si vuole procedere all'autenticazione della fotografia tramite loro. Questi costi si aggirano sui € 40,00.
- **Spedizione dei documenti**: visto che l'unico modo per ottenere la Patente Internazionale è tramite gli enti preposti con sede in Italia bisogna aggiungere ai vari costi anche quelli relativi alla spedizione dei documenti in Italia che variano da Paese a Paese.

##### Patente Internazionale online: è legale?
Negli ultimi anni, diverse piattaforme online offrono la possibilità di richiedere la patente di guida internazionale tramite internet. Tuttavia, è importante chiarire alcuni punti fondamentali sulla legalità e sull'affidabilità di queste offerte.

In Italia, le uniche autorità competenti per il rilascio della patente internazionale sono la **Motorizzazione Civile** e l'**ACI (Automobile Club d'Italia)**. Nessun servizio online privato ha il potere legale di rilasciare una patente di guida internazionale valida.

Inoltre, le piattaforme online che offrono "patenti internazionali" non rilasciano quella conforme alla **Convenzione di Ginevra (1949)**. È quindi molto probabile che si tratti solo di **banali traduzioni** della patente, che non hanno alcun valore legale all'estero.

#### Conclusione
Ottenere la patente internazionale è un processo semplice ma essenziale se prevedi di guidare fuori dall’Unione Europea o in Paesi che richiedono tale documento. Assicurati di informarti **sui modelli accettati nel Paese di destinazione**, così da richiedere quello corretto. Rispetto ai tempi e ai costi, è consigliabile iniziare la procedura almeno un mese prima della partenza.