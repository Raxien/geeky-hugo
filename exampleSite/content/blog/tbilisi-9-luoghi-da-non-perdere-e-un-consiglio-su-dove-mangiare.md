---
title: 'Tbilisi: 9 luoghi da non perdere e 1 consiglio su dove mangiare'
description: 'Guida completa alla visita della capitale della Georgia tra storia, cultura e modernità'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-dall-alto_lmr79p.jpg
date: 2024-06-30T7:00:00+01:00
categories: [ "Georgia"]
type: featured  
country: Georgia 
draft: false
---

Tbilisi, capitale della Georgia, vanta una storia millenaria che si intreccia con culture diverse, **offrendo un'esperienza unica e indimenticabile**. Fondata 6000 anni fa in una posizione strategica lungo le antiche rotte commerciali tra Asia ed Europa, **Tbilisi è oggi una città vivace e dinamica che unisce passato e presente in modo armonioso, e cattura lo sguardo in ogni dove.** 
Il centro storico, ai piedi della fortezza, conserva l’impronta di quel crocevia euroasiatico tra terme, dedali di stradine, botteghe artigiane, caffè, chiese, case in rovina, scale a chiocciola e i cortili cosiddetti “all’italiana”. 

Ecco i nostri consigli su **9 tappe imperdibili, più 1 luogo dove assaporare la vera cucina georgiana.**

##### 1. Rustaveli Avenue e Piazza della Libertà

Rustaveli Avenue è considerata l’arteria principale della capitale e deve il suo nome a Shota Rustaveli, **il più grande poeta medievale georgiano.** Qui sorgono alcuni degli edifici più importanti della città tra cui il Parlamento della Georgia, il Teatro dell’Opera, la Chiesa di Kashveti, il Museo Georgiano di Belle Arti e il Museo Simon Janashia della Georgia. Molto particolare è la scultura alle spalle della Galleria d’arte Moderna, con due mani a fianco di una scultura che rappresenta scene della creazione della vita e del mondo. 
Il punto di partenza di Rustaveli Avenue è Piazza della Libertà. Il nome odierno le venne dato nel 1918, con la fondazione della Prima Repubblica Georgiana dopo la fine dell’Impero russo.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-artisti_eybrfu.jpg">}} 
_Ogni tanto si vedono artisti all'opera_

##### 2. Torre dell’Orologio

La Torre dell’Orologio s**embra quasi una struttura uscita dalle fiabe**. Fu creata nel 2010 dal burattinaio Rezo Gabriadze e si trova proprio di fianco al Teatro delle Marionette. La torre è stata progettata per rappresentare gli squilibri e l’imprevedibilità della vita. Allo scoccare di ogni ora molte persone si raggruppano sotto la torre e nel piccolo balcone in alto si apre una finestra per far uscire delle marionette meccaniche. **Alle 12 e alle 19 lo “spettacolo” è più ampio, e si può notare l’angelo della morte che suona la campana, a significare il passare del tempo.**
Piccola curiosità: in questa torre si trova anche quello che sembra essere **l’orologio più piccolo al mondo.**

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-orologio-piu-piccolo_ih2nlu.jpg">}} 
_Vi sfido a legger l'ora_

##### 3. Quartiere Abanotubani

Abanotubani, i**l cui nome significa “distretto dei bagni”**, è il quartiere noto da sempre per i bagni sulfurei, famosi per le loro proprietà benefiche utili soprattutto alla cura della pelle e dei disturbi digestivi (vi sono anche SPA di lusso).
Avvicinandosi si possono notare molte costruzioni in stile mediorientale e si può accedere negli interni della Moschea. 

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-abanatubani_iqbjqc.jpg">}} 

##### 4. Ponte della Pace

Un altro dei luoghi simboli di Tbilisi **è il Ponte della Pace**, che è stato progettato dall’architetto italiano Michele De Lucchi. L’inaugurazione della struttura risale al 2010 e da allora questo ponte pedonale costruito in acciaio e vetro collega il Parco Rike con la Old Town della capitale georgiana. **Il Ponte della Pace regala bellissimi giochi di luce al tramonto ed è interamente illuminato di notte.** 

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-ponte-pace_opq2il.jpg">}} 

##### 5. Madre Georgia

Sulla cima della collina Solaki si trova **Kartlis Deda** (“Madre del Georgiano”), un’imponente statua in alluminio alta 20 metri, con un enorme significato simbolico: raffigura una donna che in una mano tiene una coppa di vino e con l’altra impugna una spada. **Il vino è il simbolo dell’accoglienza della città a chi entra come amico, la spada invece rappresenta l’intenzione di difendersi dal nemico.** 
Si trova vicino alla fortezza della città ed è raggiungibile a piedi o tramite funicolare. Una volta in cima la vista sulla città è spettacolare. 

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-madre-georgia_ypzrg6.jpg">}} 

##### 6. Cattedrale della Santissima Trinità

Conosciuta anche come Sameba, la Cattedrale della Santissima Trinità **è la terza chiesa ortodossa più alta al mondo** e la sua cupola dorata è visibile praticamente da ogni parte della città. L’ingresso è gratuito ma occorre indossare un abbigliamento consono: gli uomini dovrebbero portare i pantaloni lunghi, mentre le donne dovrebbero mettere una gonna lunga e utilizzare un foulard per coprire spalle e testa (sono presenti alcuni capi a disposizione di tutti vicino all’ingresso). 
Fu costruita negli anni ’90, in un’epoca in cui il paese era in forte sofferenza, **facendo storcere il naso a parecchie persone.**

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-cattedrale-di-notte_kktfr6.jpg">}} 

##### 7. I Murales

Numerosi sono i murales presenti in tutta la città, sulle facciate di numerose case. Non potrete non notarli, **sono letteralmente enormi.** 

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-murales-enormi_r58awx.jpg">}} 

##### 8. Cronache della Georgia

Le Cronache della Georgia sono l’insieme di un maestoso monumento che si trova alle porte della città, che sorge nei pressi del lago artificiale noto come **“il mare di Tbilisi”**.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/tblisi-mare-di-tblisi_ufdh6h.jpg">}} 

Le Cronache della Georgia, costruite nel 1985 ma mai effettivamente terminato, **si compone di 16 pilastri alti circa 35 metri**, sui quali sono stati scolpiti una serie di bassorilievi che narrano la storia della Georgia. Nella parte superiore delle colonne sono descritti re e regine georgiane e scene della produzione del vino, mentre nella parte inferiore sono riportati alcuni eventi religiosi e della vita di Cristo. **Da qui si può godere di un un magnifico panorama sulla capitale georgiana.**

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1709916475/Articoli/Tblisi/cronache-della-gerorgia_wxystk.jpg">}} 

##### 9. Escursione a Mtskheta

Se si hanno a disposizione più di uno o due giorni in Georgia, una delle escursioni da fare assolutamente **è la visita a Mtskheta**, la città santa della Georgia Georgia ([leggi il nostro articolo qui](/blog/direzione-giappone-23-mtskheta-alla-scoperta-della-seconda-gerusalemme-tra-storia-religione-e-bellezze-naturali)).

##### 10. Dove mangiare a Tbilisi 

Esistono molti posti dove andare a mangiare a Tblisi ma se volete veramente provare la vera cucina fuori dalle rotte turistiche non possiamo non consigliare un ristorante a conduzione familiare che abbiamo adorato, **il Family Kitchen**. Si trova alle spalle della Cattedrale di Sameba, appena oltrepassata la ferrovia. Non è un luogo indicato sulle guide turistiche, **ma è diventato il nostro luogo del cuore**. Le due donne cucinano a vista, come se fossero le mamme di chiunque oltrepassi la soglia. Si mangia tutti insieme, seduti vicino a chi non si conosce. E si contempla un po’ di storia, un po’ di cultura, insomma, **ci si riempie di cibo e di emozioni.** 

Se vuoi vedere cos'abbiamo mangiato puoi scoprirlo nel video qui sotto!

{{< youtube2 "dIiTfZTqS9s">}}

Arigatou, alla prossima.

🇮🇹 → 🇯🇵 7883 km (in linea d'aria)
