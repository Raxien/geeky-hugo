---
title: '10 utensili indispendabili nella cucina in camper!'
description: Scopri le 10 cose essenziali da avere nella cucina del camper.
image: https://res.cloudinary.com/ilgattodicitturin/image/upload/w_1000/f_auto,q_auto:good/v1657024162/Articoli/10_cose_per_un_viaggio_ontheroad_udittt.jpg
date: 2023-07-22T10:00:00+01:00
categories: [ "Cucina", "Consigli"]
type: regular
draft: true
---

<!-- foto e link amazon -->

Da quando il van è diventato la nostra casa abbiamo dovuto imparare a vivere in spazi ridimensionati e a capire cosa fosse davvero fondamentale avere a bordo. Così, abbandonate le mie paure esistenziali dei primi giorni in cui temevo che **non saremmo sopravvissuti senza forno**, ho deciso di raccontarti cosa uso per preparare ogni giorno colazione, pranzo e cena. 

##### Preparare ogni giorno colazione, pranzo e cena?
Hai capito bene! **Questa casa non è un albergo**, direbbe qualcuno.
Questa casa è un van con cucina, mangiare fuori ha un costo che al momento ruberebbe le finanze dedicate al viaggio (che trovi [nell'articolo dedicato](/blog/un-anno-in-camper-quanto-costa)) e quindi, anche senza grembiuli, mettiamoci ai fornelli!

##### Less is more: la regola vincente
Se sei mai salito su di un camper/van, se hai mai provato la cucina da campeggio o se hai visto come ci si muove in un semplice monolocale e soprattutto se ti accontenti di un piatto semplice ma cucinato con amore per nutrirti al meglio allora saprai che **non servono chissà quali ingredienti** o quali utensili da chef stellato. 

Ma dato che non si può impilare tutto a mo’ di matrioska, come possiamo organizzare al meglio tutto il necessario in un cassetto e due ante? 

##### Ecco qui 10 utensili che non possono mancare nella mia cucina portatile

###### 1. Set di pentole e padelle
Un set composto da 1 padella e 2 pentole:

1. la classica pentola per far bollire l’acqua della pasta e che a volte accoglie più di un ingrediente in cottura per far prima 
2. il pentolino per il latte, il tè o la tisana.
3. la padella per la frittata o per cuocere le verdure 

###### 2. Leccapentole
Un must have per evitare di sprecare cucchiaiate di sugo in padella!

###### 3. Contenitori impilabili
Ne abbiamo una serie in bioplastica con annessi coperchi. Tengono poco spazio e le misure si addicono a ogni necessità.

###### 4. Tazzine in ceramica
Il caffè a bordo è una cosa sacra. Va bevuto **nella tazzina giusta.** 
Che una delle due sia caduta a terra e le si sia rotto il manico poco importa. 

###### 5. Moka
Come dicevamo il caffè è sacro e va preparato nella moka, come ci hanno insegnato le nostre nonne.

###### 6. Pentola a pressione
Quella del servizio di matrimonio dei miei, signor sì. 
Non condividiamo con precisione la data di compleanno, però troppi anni di gioie mancate quelli sì. Così ho deciso di averla a bordo e sfruttarla in una miriade di preparazioni: dal riso alla purea ai legumi ai sughi alle verdure ... insomma **ci cuocio di tutto**! 

Lei riduce i tempi di cottura, il consumo di gas e noi siamo più felici perché le pance **si riempiono prima.**

###### 7. Set di posate in acciaio
Saranno anche comode le posate di plastica ma ben venga un set di 4 forchette, coltelli, cucchiai e cucchiaini recuperati da casa. Si lavano in un baleno e non si rompono mai **(spero..!)**

###### 8. Piatti e bicchieri in bioplastica
Non volevamo piatti in ceramica a bordo, ma nemmeno i classici piatti di plastica o carta usa e getta. Questo materiale **è resistente**, si riesce a lavare bene e non trattiene odori né colori. Insomma, il giusto compromesso per mangiar composti a tavola. Ammetto che abbiamo anche due ciotole dello stesso materiale, perfette per le minestre. Lo stesso vale per i bicchieri e le tazze per la colazione. 

###### 9. Coperchi in silicone
Ne abbiamo due, di diametro piccolo e medio. Sigillano bene padelle e pentole, permettono di isolare in cottura, tengono poco spazio.

###### 10. Contenitori per olio e sale
Ebbene sì, da quando usiamo lo spruzzino per l’olio riusciamo a condire meglio e a evitare che si rovesci mezza bottiglia nel ripiano del van, tant’è che il suo posto è in alto insieme al piccolo contenitore bucherellato del sale. **Less is more** e colesterolo e ipertensione ringraziano. 

###### Extra: la bilancia
Finché non si è rotta avrei messo la bilancia al primo posto dato che mi aiutava a porzionare ogni cosa. Eravamo nel sud del Marocco quando ha smesso di funzionare. Non c’era pila che facesse al caso nostro, né negozio in cui siamo riusciti a trovarne una nuova. Morale della favola? Siamo tornati a pesare “a stim”, a stima, con il piatto, il bicchiere, il pugno.

Presto forse ci sarà una new entry in cucina, ma finché **non la vedo non ci credo!**

Che te ne pare? Manca qualcosa di fondamentale?

Se invece vuoi qualche consiglio sul come fare la spesa a bordo e su come evitare sprechi in cucina trovi tutto in questo video! 

{{< youtube rCvzJ8LsRrc >}}

{{< blogFooter "" "0" "0" >}}