---
title: 'Piatti vegetariani da provare in Corea: guida per viaggiatori curiosi e affamati'
description: 'Scopri i migliori piatti vegetariani in Corea del Sud: dal bibimbap al tteokbokki, guida pratica con consigli per viaggiatori. Sapori autentici senza carne né pesce!'
image: https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337749/Articoli/Corea/corea-del-sud-guida-per-vegetariani_nafeth.png
date: 2025-07-19T7:00:00+01:00
categories: ["Corea per vegetariani"]
language: it
country: Corea del Sud
type: regular  
---

Viaggiare in Corea da vegetariani può sembrare una sfida. **Spesso le zuppe hanno brodi di carne, il kimchi tradizionale è fatto con salsa di pesce** (anche se nessuno te lo dice!) e molte pietanze “vegetali” nascondono piccoli ingredienti non dichiarati. Eppure, con un po’ di attenzione **(e tante scoperte sul campo)**, si può mangiare benissimo.
Ecco alcuni piatti che abbiamo assaggiato e che consigliamo a chi cerca sapori autentici senza carne né pesce.

## 1. Bibimbap (비빔밥) – Il riso con di tutto e un po’
Riso bianco, verdure saltate, germogli, funghi, alghe, gochujang (la crema di peperoncino dolce) e un uovo in cima. **Basta chiedere di non aggiungere la carne** (e ricordatevi di dirlo, sennò ve la metteranno!) e si ha un piatto nutriente e bilanciato.

📍 Consiglio: [Provatelo a Jeonju, la città dove è nato.](/blog/jeonju-un-viaggio-nella-cultura-e-nei-sapori-della-corea-del-sud)

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/bibimbap-corea-del-sud_fcrucr.png" >}}

## 2. Tteokbokki (떡볶이) – Gnocchi di riso in salsa piccante
Gnocchi di riso dalla consistenza morbida e appiccicosa, immersi in una salsa rossa piccante. **La versione base è vegetariana**, ma controlla che non ci siano eomuk (frittelle di pesce) nel brodo.

📍 Tipico cibo da street food, {{< extLink "vi farà pizzicare le labbra (e non solo)!" "https://youtu.be/4D_shHB5OIw" >}}

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/i-piccantissimi-tteokbokki_dm6nau.png" >}}

## 3. Pajeon (파전) – Frittella di cipollotti
Pancake salato con cipollotti, farina, acqua e a volte zucchine. **Se specificato senza frutti di mare** (chiedete sempre nel dubbio!), è uno spuntino gustoso e croccante, perfetto con un bicchiere di makgeolli (il vino coreano).

📍 Nei mercati o [nei locali di street food.](/blog/esplorare-seoul-street-food-e-shopping-nei-mercati-tradizionali)

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/pajeon-la-pizza-coreana_tfsa6t.png" >}}

## 4. Bindaetteok (빈대떡) – Pancake di fagioli mung
Una frittella croccante all’esterno e soffice dentro, fatta con fagioli mung macinati, cipollotti, germogli e kimchi (verificare se è senza pesce). **È uno dei piatti più amati nei mercati tradizionali.**

📍 Da non perdere al Gwangjang Market di Seoul.

{{< leggi-anche url="/blog/esplorare-seoul-street-food-e-shopping-nei-mercati-tradizionali" >}}

## 5. Gimbap vegetariano (야채김밥) – Il rotolo coreano da passeggio 
Rotolini di riso e alghe con spinaci, carote, cetrioli e ravanelli. **Cerca yachae gimbap (야채김밥)** ([ricodati che Google Maps non funziona!](/blog/corea-del-sud-le-app-da-avere-per-viaggiare-senza-problemi)) e chiedi conferma che non ci sia prosciutto né uovo, se vuoi una versione vegana.

📍 Ideale da portare nei lunghi tragitti in treno o nei picnic.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/i-famosissimi-gimbap_mw2caw.png" >}}

## 6. Japchae (잡채) – Spaghetti di patate dolci
Saltati con verdure e conditi con salsa di soia e olio di sesamo. Chiedi di rimuovere la carne, se presente. **È uno dei piatti più eleganti e delicati della cucina coreana.**

📍 Nei buffet o ristoranti tradizionali.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/spaghetti-di-patate-japchae_k3pnay.png" >}}

## 7. Sundubu Jjigae (순두부찌개) – Zuppa di tofu morbido
Calda e confortante, ma attenzione agli ingredienti del brodo. Nei templi o ristoranti specializzati **esiste anche la versione completamente vegetariana**, con tofu setoso, alghe e funghi.

📍 Nei ristoranti buddisti o in localini più moderni con opzioni vegetariana.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/sundubu-jjigae-la-zuppa-di-tofu_orw78c.png" >}}

## 8. Gyeran-ppang (계란빵) – Plumcake salato
Letteralmente "pane all'uovo", è uno snack street food molto popolare. Si tratta di una specie di tortino soffice e leggermente dolce, simile a un plumcake, con un uovo intero cotto al centro. Il contrasto tra l’impasto morbido e l’uovo ancora leggermente cremoso **lo rende perfetto per una colazione veloce o una merenda salata.**

📍 Si trova spesso [nei mercati notturni](/blog/esplorare-seoul-street-food-e-shopping-nei-mercati-tradizionali) e vicino alle stazioni della metropolitana.

{{< youtube t7E12rhpHAc >}}

## 9. Gyeran-mari (계란말이) – Frittatina arrotolata
30 e più uova! Avete capito bene, **30 e più uova per una frittata sottile arrotolata** con dentro verdure tritate. Attenzione al colesterolo e.. al prosciutto (sì, a volte viene aggiunto..).

📍 Servita spesso [come banchan](#10-banchan-반찬--decine-di-piattini), i piccoli contorni coreani.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/le-30-uova-dei-gyeran-mari_uslwbm.png" >}}

## 10. Banchan (반찬) – Decine di piattini 
Piccole porzioni di piatti freddi o caldi da condividere. Alcuni sono vegetariani (germogli, alghe, tofu, verdure marinate), altri meno. **Nei ristoranti buddisti o vegetariani sono una vera delizia.**

📍 Da provare in un temple stay.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/decine-di-piattini-banchan_oby2qn.png" >}}

## 11. Hotteok (호떡) – Pancake ripieno di zucchero
È un pancake caldo, spesso preparato con farina di riso glutinoso, schiacciato e cotto su una piastra. All’interno si nasconde un cuore dolce di zucchero di canna, cannella e arachidi o noci. **È uno degli snack invernali più amati in Corea del Sud.**

📍 Lo trovi nei mercati e tra le bancarelle delle vie pedonali.

{{< image src="https://res.cloudinary.com/ilgattodicitturin/image/upload/f_auto,q_auto,w_800,dpr_auto/v1753337836/Articoli/Corea/il-dolcino-hotteok_ef0u5j.png" >}}

## E quando non si trova nulla?
[Seoul è una città sorprendentemente accessibile](/blog/seoul-cosa-vedere-4-giorni-itinerario-completo/) per chi non mangia carne o pesce: molti locali offrono già varianti vegetariane, anche se non sempre chiaramente indicate. **Basta chiedere, e una soluzione salta fuori.** E se proprio ti trovi spiazzata – magari sotto la pioggia o in un villaggio senza opzioni – sappi che **nei convenience store puoi sempre trovare un ramen istantaneo vegetariano.** Lo so, non è il massimo … ma nei momenti bui, un po’ di zuppa calda può fare miracoli (soprattutto d'inverno!).

{{< leggi-anche url="/blog/cose-utili-da-sapere-prima-di-partire-per-la-corea-del-sud/" >}}

##  In conclusione
Essere vegetariani in Corea non è impossibile, anzi: **può diventare l’occasione per scoprire un lato più autentico**, semplice e accogliente della cucina coreana. Certo, ci vogliono un po’ di spirito di osservazione [e un paio di frasi scritte sul traduttore](/blog/corea-del-sud-le-app-da-avere-per-viaggiare-senza-problemi) … e la voglia di assaggiare anche ciò che sembra strano. 