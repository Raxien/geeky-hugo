---
title: 'Un sacco pulito'
description: "Dopo un mese \"di stop\" per sistemare il van, salutare famiglia e amici e sposarci abbiamo tracciato la direzione. Prossima meta.." 
image: https://res.cloudinary.com/ilgattodicitturin/image/upload/v1694595842/Articoli/Blog/ripartiamo.jpg
date: 2023-09-11T8:00:00+01:00
categories: [ "Blog"]
type: featured
draft: true
---

“Un Sacco Pulito” è una società benefit con una missione improntata alla tutela dell'ambiente. 

obiettivo è quello di ripulire le aree naturali, riducendo l'impatto dell'inquinamento e sensibilizzando la società sull'importanza della conservazione della natura. Questa missione andrebbe oltre la semplice pulizia, includendo programmi di educazione ambientale, sensibilizzazione e attività di riciclaggio.campagna di sensibilizzazione sul tema rifiuti promossa da un variegato gruppo di content creators (o “youtubers” come li chiamarebbe la stampa) ed aziende che credono nel potere “sociale” dei social, non solo come mezzo per condividere foto di cani, gatti e colazioni, ma anche come piattaforme d’aggregazione per promuovere comportamenti civili virtuosi.

In questo articolo, vi parlerò brevemente dell’iniziativa “Un Sacco Pulito”, degli obiettivi del progetto, di come supportare l’iniziativa se siete un’azienda o di come unirvi alla crescente community di viaggiatori responsabili se siete dei semplici cittadini che hanno a cuore la nostra casa comune chiamata Pianeta Terra 🙂

Noi vivendo in camper e spostandoci di posto in posto quasi ogni giorno, lo vediamo in prima persona ogni volta che parcheggiamo. A volte più, a volte meno, ma il problema dei rifiuti ancora è presente in quasi tutte le regioni d’Italia…e all’estero non si può dire che il mondo in generale sia messo meglio!
PROBLEMA: CI SI SENTE SOLI ED IMPOTENTI
Vedendo tanta desolazione, spesso è facile perdere la speranza e sentirsi impotenti, troppo piccoli per fare qualcosa e troppo soli per cambiare “il mondo”! 

In fondo, che cosa possiamo fare noi singoli contro l’inciviltà degli altri? Come possiamo eliminare la plastica dagli oceani? Come possiamo vivere in un mondo più pulito e sostenibile se nessuno “dall’alto” non fa niente per far rispettare le regole?

“Il mondo purtroppo va così” ci viene spesso da pensare…

“Noi persone normali non abbiamo potere di cambiare le cose“, ci diciamo.

A volte fare “il nostro piccolo” sembra davvero “troppo piccolo”!

Gocce sole nell’oceano… 

L’iniziativa di “Un Sacco Pulito”, mira proprio a sconfiggere questo determinismo e questa sensazione di impotenza sfruttando il potere dei social in maniera sana, per mettere insieme le tante gocce che si sentono sole e creare una marea di cambiamento attivo.

Ora vi spiego in che cosa consiste, e perchè anche noi abbiamo deciso di prenderne parte!

 


1. Storia del Progetto:
Nato dagli Appassionati di Viaggi
un sacco pulito - logo iniziativa
Il progetto di Un Sacco Pulito è nato nella primavera del 2023 da un’idea lanciata da Armando del Canale Youtube di Vivere in Camper: Macchitelofaffa?.


L’idea assurda e geniale, era quella di raggruppare quanti più canali youtube sul tema dei viaggi in camper/outdoor/vanlife  possibile, e sfruttare il potere dei loro canali social per unire una rete di cittadini attivi ed aziende con un’obiettivo comune: pulire l’ambiente!

Alcuni tra i canali Youtube che hanno preso parte al progetto fino ad oggi, per fare alcuni esempi troviamo BreatheFreedom, StoryHuntersTV, TheNirvan, ComeDueVagabondi, SenzaCap, Tickets for Life, Farovers, L’importanteèPartire, VadoAQuelPaese e… Ovviamente la lista è molto lunga!


Ci siamo uniti pure noi con il nostro piccolo canale di LostOnTheRoute , ed ora vi spiego perchè consideriamo questa iniziativa molto valida ed abbiamo deciso di supportarla!

 

 
 

 

2. Come Funziona il Progetto?
Obiettivo: Pulizia!
pulire i luoghi sporchi - un sacco pulito 
L’obiettivo di un sacco pulito è quello di ispirare quante più persone possibile ad attivarsi, prendere in mano un sacchetto e pulire il posto in cui si trovano. 

Ovviamente non si parla di pulire interi quartieri o città, ma semplicemente la piazzola dove si parcheggia, la stradina di fronte a casa, o l’area pic-nic dove si sosta. Un semplice sacchetto a testa ogni tanto, moltiplicato per quanti siamo, può davvero fare la differenza! 

Per impattare quante più persone possibili con un messaggio forte e duraturo, l’idea del progetto è rendere le azioni di pulizia dei luoghi pubbliche e ben visibili, in modo da creare esempi virtuosi che possano essere imitati.

Questo partirà inizialmente dagli “ambassadors” che altro non sono che semplici persone appassionate di viaggi che regolarmente si prendono l’impegno di ripulire i luoghi che visitano e creare contenuti a sostegno del progetto (ps. ci siamo proposti anche noi! 🙂 ).


cosa fanno gli ambassadors?
ambassadors di un sacco pulito


L’idea di fondo del progetto, è riuscire a “normalizzare” la pulizia: far capire a quante più persone possibili che “casa” nostra è ovunque, che un piccolo gesto si che può fare la differenza, e che un esempio vale più di mille parole!

Spesso ancor tante persone, vedendo qualcuno ripulire una spiaggia, pensano: “Ma perchè lo fa?”.

Ecco, se riuscissimo a cambiare quel “Ma perchè lo fa?” con un “Aspetta che lo aiuto!“, avremmo vinto tutti! 😉


 
3. Aziende, Ambassadors e Cittadini:
Come si Sostiene Economicamente il Progetto?
 

Il progetto “Un Sacco Pulito” è, come già detto, supportato da una grande community di youtubers appassionati di camper/van/outdoor che ha deciso di mettersi insieme per un obiettivo comune: la pulizia del territorio!

Ovviamente, tenere in piedi il progetto nel tempo ha dei costi (sito web, pubblicità, video-editing, pulizie etc.) e per sostenere le spese, Un Sacco Pulito ha deciso di appoggiarsi sul finanziamento spontaneo di aziende in cerca di visibilità.

In pratica, il progetto offre un servizio di pubblicità virtuosa per le aziende che funziona più o meno così:

1. I creatori di contenuti ripuliscono il posto dove si trovano dai rifiuti (spiaggia, bosco, costa etc.),

2. Filmano tutta la raccolta dei Rifiuti, i Sacchi raccolti, e Condividono Foto e Video Online

3. Aziende e Imprese possono finanziare i costi di pulizia, essere ringraziate pubblicamente sui canali social degli “ambassadors” e sul canale ufficiale di Un Sacco Pulito, ed utilizzare i contenuti per promuoversi. (Se sei un’azienda, trovi tutte le informazioni sul sito ufficiale).

4. Il Posto Ripulito ed il Finanziatore vengono inseriti in una Grande Mappa Online dei posti Ripuliti, che testimonierà l’impatto del progetto

Ovviamente, il progetto è appena partito, ed avrà modo di rodarsi con il tempo.

Detto questo l’idea di appoggiarsi alla voglia di aziende ed imprese di promuoversi in termini sostenibili per sostenere il progetto, è a nostro modo di vedere qualcosa che può sia assicurare longevità al progetto, sia si dar ancor più slancio e risonanza al messaggio che l’iniziativa vuole portare.

 



4. Un’Iniziativa Virtuosa dove Vinciamo Tutti!
 

un sacco pulito, ci vinciamo tutti
COSA CI GUADAGNA L'”AMBASSADOR”?
Un piccolo riconoscimento economico per aver ripulito un luogo e per il lavoro di filmarlo, editarlo e metterlo online.



 

COSA CI GUADAGNANO LE AZIENDE?
Pubblicità virtuosa su canali youtube con migliaia di iscritti e la possibilità di associare il proprio brand alla pulizia di luoghi naturali.

Visto che comunque in pubblicità al giorno d’oggi bisogna investire, perchè non farlo su un canale che va a beneficio di tutta la comunità? :).



 

COSA CI GUADAGNAMO TUTTI?
Nei nostri feed social, le azioni di pulizia non saranno più lo “straordinario”, ma qualcosa di normale, e così ci sentiremo meno soli!

Le grandi cose si cambiano dando l’esempio! Utilizzare tanti canali social (non solo account “pubblici”, ma quelli di ognuno di noi!) con un messaggio comune, può aiutare a sensibilizzare altri a fare lo stesso!

Giusto questa mattina, dopo aver pulito la nostra piazzola di parcheggio ed aver portato le mondizie a differenziare, tornando al nostro van abbiamo visto i nostri vicini di camper fare lo stesso intorno alla loro piazzola! (avevamo lasciato tutto pulito intorno al nostro van e probabilmente hanno visto la differenza! 🙂 ).

Alla fine, se vedi quello vicino a te pulire, è molto più facile mettersi a fare lo stesso: ognuno il suo sacchettino, una piccola azione ciascuno e ne beneficiamo tutti!

Da soli ci si sente impotenti, ma in tanti ci si sente parte di una comunità virtuosa di amici, con un obiettivo comune!

 

COSA CI GUADAGNA LA COMUNITA’?
Luoghi ripuliti, meno plastica in mare e meno vergogne da mostrare ai turisti.

Vivere in un ambiente più sano, pulito e sostenibile è nell’interesse di tutti, e salvaguardare quest’interesse è il motivo per cui è nata l’iniziativa “Un Sacco Pulito” 😀

 

5. Cosa puoi fare nel tuo Piccolo, come Privato, per Aiutare?
 

un sacco pulito - iniziativa youtube e camper per un ambiente pulito - borse della spazzatura in riva al mare


L’obiettivo finale di Un Sacco Pulito è lasciare i luoghi in cui viaggiamo o che visitiamo meglio di come li abbiamo trovati, che siano questi dietro casa o in capo al mondo!

Per fare questo, Un Sacco Pulito non chiede ne soldi ne donazioni (già il progetto si auto-finanzia grazie alla partecipazione delle aziende), ma solamente anche a te che stai leggendo di fare la tua parte:

Quando puoi, quando hai 10 minuti di tempo, prendi un sacchetto e ripulisci anche tu quei dieci, venti o trenti metri quadrati che ti stanno intorno.
Ti sembrerà poco, ma davvero starai cambiando il mondo. 🙂
Mentre lo fai, fotografalo, e mostra ad altri ciò che hai fatto. Ponendoci d’esempio uno per l’altro, non ci sentiremo più solamente delle singole gocce nell’oceano, ma una vera marea positiva 🙂

Sul sito ufficiale di Un Sacco Pulito, ogni cittadino può registrare il proprio account, uploaddare foto e video delle raccolte e mettere i propri “Pin” su una grande mappa dei posti ripuliti! 

Tutti insieme, possiamo fare la differenza 😀

 

 

6. Conclusione
 



un sacco pulito - dani - lostontheroute -
Ed eccoci alla fine di questo breve articolo sul progetto Un Sacco Pulito 🙂

Ci tenevo a parlarvi di questa splendida iniziativa che sta partendo in questi giorni (Agosto 2023), soprattutto per darvi qualche info in più sul perchè abbiamo deciso di unirci e supportare questa causa!

Viaggiando e vivendo in camper full-time, per noi ogni posto in cui parcheggiamo è un po’ “casa nostra”, e davvero a volte è troppo un peccato vedere quanto basterebbe poco per tenere più pulita la casa di tutti.

Non sporcare sicuramente è d’obbligo. Però, visto che animali con il senso civico sotto le scarpe ce ne sono ancora troppi in giro, quello che possiamo fare è metterci d’impegno per fare ancora un passo in più: essere d’esempio.

Personalmente, voglio pensare che quando qualcuno arriva in un posto pulito, sia molto meno incline a sporcarlo (al contrario, se lo trova sporco, penserà “tanto così fanno tutti”). 

Magari questo articolo, come questo progetto, sono loro stessi piccole gocce nell’oceano, ma alla fine l’unico vero cambiamento che possiamo fare parte da noi stessi! 🙂

Grazie per leggere e per fare la tua parte!

Ci vediamo nel prossimo articolo! 🙂  

 

{{< image src="https://res.cloudinary.com/ilgattodicitturin/image/upload/v1694595899/Articoli/Blog/matrimonio.jpg" >}}


#### 41 giorni dopo: tutto uguale, tutto diverso 

_Un van messo a nuovo_

La community l'ha soprannominato "Scricchiolo" ma il nostro van ora non scricchiola più, o almeno, molto meno 😂 

Uno dei motivi per cui ci siamo fermati è stato proprio questo: risistemare la nostra casa a quattro ruote.
La zanzariera si era rotta, qualche plastica si era scollata, avevamo bisogno di migliorare la coibentazione e grazie all'aiuto di Matteo e di Cris, il nostro meccanico di fiducia, ora il van sembra nuovo, anzi è veramente pronto per tutte le avventure che ci aspettano on the road.

Anche di questo vi racconteremo tutto, con una serie di video che speriamo vi incuriosiscano a ripartire a viaggiare insieme a noi con testa e cuore. 

{{< image src="https://res.cloudinary.com/ilgattodicitturin/image/upload/v1694595873/Articoli/Blog/lavori_al_van.jpg" >}}


#### 41 giorni dopo: tutto uguale, tutto diverso 

_Si riparte, ma per dove?_

Lo sapete, siamo due folli sognatori. 
Tempo fa, in un pomeriggio di metà marzo del 2021, entravamo in una libreria di Torino e ne uscivamo con 4 cartine stradali. 
Non siamo mai riusciti a raggiungere quei luoghi, per motivi che non dipendono da noi. 
E quelle strade sono rimaste lì, disegnate e ripiegate su di loro, chiuse in un cassetto.

Così abbiamo puntato la bussola verso ovest, rendendo quell'incrocio meno antipatico da oltrepassare e abbiamo improvvisato un percorso che a posteriori si è rivelato la giusta sfida per imparare davvero tanto.

Oggi quelle cartine sono incastrate nella portiera del passeggero. 
Sono pronte ad accompagnarci. 
Siamo pronti a percorrerle con il dito indice, a logorarle come veri esploratori. 
Ci proviamo. Viriamo verso est.
Non abbiamo nessuna certezza, solo la voglia di provarci. 
Ci attendono i Balcani, ci attende la Turchia. 
Ci attendono strade, incroci, persone, natura. 
Da qualche parte arriveremo. Intanto siamo pronti a emozionarci e speriamo di poterlo fare insieme a voi.
 

