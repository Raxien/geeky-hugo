---
title: 'Polonia in camper: itinerario, consigli e informazioni utili'
description: ""
image: 
date: 2023-03-07T17:00:00.000
categories: ["Viaggio", "Guide", "Polonia", "Camper"]
type: featured
draft: true
---

In questo articolo ti porteremo con noi alla scoperta della Polonia, una terra che ci era stata consigliata da due viaggiatori e che ci ha conquistati dal primo giorno. Noi l'abbiamo visitata a bordo del nostro van, ma potrai seguire questo itinerario anche in auto oppure sfruttarne una parte se deciderai di viaggiare in aereo. Ci siamo concentrati sulla parte est del paese, scoprendola da sud a nord, nel luglio del 2022. 
Se invece vuoi sapere tutte le info dettagliate in merito al paese ti rimandiamo all'articolo dedicato ceh trovi [qui](/blog/info_viaggio_polonia/)

> ##### Tabella dei contenuti
> - [Itinerario](#Itinerario)
> - [Dogane](#Dogane)
> - [Quanto abbiamo speso](#Spesa)
> - [Considerazioni finali e itinerario ideale](#Cosiderazioni)
> - [Link utili](#Link)
>     - [Il nostro vlog](#Vlog)
>     - [Le nostre mappe](#Mappe)

<div id="Itinerario"></div>

##### Itinerario
In questa sezione elenchiamo tutte le tappe della nostra avventura, ricreando un piccolo diario giornaliero.
Se vuoi saltare subito alle conclusioni e alla mappa con tutti i puntalini relativi a soste e luoghi di interesse [clicca qui](#Cosiderazioni) 

**{{< underline "Giorno 1" >}}**: La nostra prima tappa, arrivando dalla Slovacchia, è stata la città di Zakopane, famosa località turistica che offre parecchi servizi sia in estate che in inverno grazie alla posizione fra le montagne. La via centrale è un susseguirsi di negozi di attrezzature e abbigliamento sportivo, souvenir e ristoranti, ma ci è successo addirittura di camminare di fianco a cerbiatti in cerca di cibo! 

Con il van: abbiamo sostato in libera nel parcheggio di fronte a una cappella di legno, poco fuori dal paese. 

**{{< underline "Giorno 2-3" >}}**:  dopo aver visitato la piccola chiesa ci siamo avventurati alla ricerca di un parcheggio immerso nei monti Tatra. Abbiamo trovato il nostro angolo di paradiso nel piazzale di due skylift, chiusi d'estate. Intorno a noi il nulla, solo le montagne. Una sosta davvero di pace, con possibilità di bellissime passeggiate. Abbiamo notato la presenza di alcuni alberghi ma nella zona che avevamo scelto non abbiamo trovato nessun servizio per i camper, vi consigliamo di arrivare con tutto il necessario, anche per mangiare. 

**{{< underline "Giorno 4" >}}**: abbiamo lasciato i Monti Tatra per il forte maltempo improvviso. Lungo la strada volevamo comprare del formaggio locale ma data la forte pioggia ci è stato impossibile sia fermarci a bordo strada sia trovare le piccole botteghe aperte. Per la notte abbiamo sostato in un parcheggio di fortuna di fronte a una chiesa, con nidi di cicogne sopra di noi. 

**{{< underline "Giorno 5" >}}**: abbiamo visitato la chiesa e il piccolo villaggio per poi dirigerci nuovamente verso le montagne per un pranzo con vista. Ripreso il diluvio ci siamo messi in moto direzione Cracovia, dove avremmo incontrato l'indomani i genitori di Paolo arrivati in aereo. Lungo la strada ne abbiamo approfittato per caricare l'acqua nel campeggio poco distante dalla città e per fare provviste in un grande e conveniente Carrefour. 
Per la notte abbiamo sostato in libera lungo le mura del castello di Cracovia. 

**{{< underline "Giorno 6" >}}**: svegliarsi ai piedi del castello di Cracovia non ha alcun prezzo, se non quello del biglietto giornaliero del parcheggio se proprio vogliamo essere venali. Abbracciata parte della famiglia, abbiamo iniziato la visita della città, passeggiando fra strade ordinate e pulite fino a raggiungere la bellissima piazza centrale sulla quale si affaccia la Cattedrale con i suoi interni spettacolari. Non perdetevela, la visita è gratuita.
Ammirato poi la zona attorno al castello, la cupola d’oro e la statua del drago sputa fuoco abbiamo lasciato i genitori di Paolo alla loro visita dei musei, attendendoli al camper per poi dirigerci insieme verso il quartiere ebraico. Qui l’atmosfera è diversa dal resto della città. Quasi più autentica, realistica. Un po’ decadente, molto ricca di particolari, con stili che si mescolano in un equilibrio perfetto. Abbiamo provato lo streetfood in un piccolo mercato rionale, con una specie di bruschetta farcita con ingredienti misti e poi abbiamo cenato in un piccolo ristorante a base di pierogi, ravioli ripieni con carne, con patate e funghi, con spinaci. Il tutto accompagnato da cipolle caramellate. Un sapore unico. Sosta in libera sempre al cospetto del castello.

**{{< underline "Giorno 7" >}}**: abbiamo lasciato Cracovia per visitare il piccolo paesino di Zalipie, noto per le case dipinte con motivi floreali, attraversando le campagne polacche, che sono a dir poco armoniose: campi coltivati in modo impeccabile, casette abbellite da giardini ricchi di fiori, strade curate e ben percorribili. Una piacevole scoperta. Arrivati alla prima costruzione dipinta abbiamo percorso un anello a piedi di circa un'ora poi ci siamo rimessi in strada, direzione Miniere di Sale. Qui gli animali ovviamente non sono potuti entrare. La visita guidata che abbiamo prenotato in loco è stata a parer nostro interessante, con una guida decisamente folkloristica. La temperatura all'interno è costantemente umida e ci sono numerosi scalini da scendere, ma la cattedrale scolpita nel sale è veramente degna di nota: se si pensa alle ore di lavoro per creare una tale opera d’arte, alla cura dei dettagli, alla pazienza di un lavoro minuzioso sottoterra senza vedere la luce del sole per ore.. siamo rimasti in silenzio, ammirati. 
Tornati a Cracovia, ci ha accolti un tramonto meraviglioso sul ponte che collega il quartiere ebraico al resto della città. Per cena abbiamo deciso di provare ancora i tipici pierogi e la zuppa di barbabietola con uova sode (borsch) in un locale sottoterra molto caratteristico. Sosta al castello.  
 

**{{< underline "Giorno 8" >}}**: definiremmo questa giornata senza tempo, o meglio, una giornata che ci ha lasciati in balia di un tempo sospeso. Siamo arrivati ad Auschwitz a metà mattinata. Ovviamente gli animali sono rimasti tutto il giorno in camper quindi la prima ricerca è stata quella di un parcheggio che rimanesse in ombra per qualche ora. Abbiamo preso la navetta gratuita messa a disposizione del comune per raggiungere Birchenau, da dove abbiamo iniziato la nostra visita dei luoghi della memoria. Avremmo potuto partecipare a un tour organizzato, ma abbiamo preferito il silenzio e il prenderci il nostro tempo per digerire le informazioni ben note ma a volte infilate in fondo ai cassetti delle cose che fanno stare un po’ più male.
Ci siamo presi un paio di ore, in quel luogo dove tante persone arrivavano e dal quale non hanno più fatto ritorno. In pausa pranzo ci siamo spostati nel paese di Oswiecim, a pochi km di distanza. Fa strano pensare che vicino a un inferno simile ci fosse una realtà colma di persone che conducevano un’esistenza normale, quando al di là del filo spinato e delle mura di quei fabbricati l’umanità non esisteva più. Nel tardo pomeriggio abbiamo varcato la seconda soglia, sotto la scritta "Arbeit Mach Frei”. Sulla strada di ritorno siamo rimasti in silenzio. Abbiamo accompagnato i genitori di Paolo al loro albergo e abbiamo cercato un luogo per la notte sulla riva di un piccolo laghetto, in direzione Opole.


**{{< underline "Giorno 9" >}}**: abbiamo visitato Opole, capitale polacca della musica, in mattinata. Nel pomeriggio ci siamo spostati a Wrocklaw o Breslavia. Abbiamo effettuato i servizi per il camper allo stadio, poi ci siamo spostati in città dove abbiamo scoperto che ci sono circa 200 statue raffiguranti gnomi nelle più disparate attività e posizioni. Ovviamente hanno tutto un loro significato storico, legato all’opposizione al regime autoritario comunista, e oggi sono una vera e propria attrattiva, con tanto di mappe del tesoro per andare alla ricerca e trovarle tutte. Noi abbiamo preferito trovarle per caso, davanti a un portone, vicino a un tombino. I palazzi del centro storico sono ben tenuti, con le facciate tutte colorate in modo armonico. Regna la pulizia e ogni quartiere sembra voler lasciare ricordo di sè. Abbiamo cenato per l'ultima volta in compagnia dei genitori di Paolo in un piccolo locale molto caratteristico. Sosta in libera al di là del fiume (pagamento diurno).

**{{< underline "Giorno 10" >}}**: lasciata Wrocklaw ci siamo diretti verso le campagne polacche, seguendo strade davvero pittoresche. Abbiamo dovuto fermarci per la notte nel parcheggio di un'antica dimora per problemi al camper.

**{{< underline "Giorno 11-12" >}}**: trovata un'officina non troppo distante abbiamo chiesto assistenza, purtroppo invano. Abbiamo però deciso di fermarci ancora un giorno accerchiati da quella campagna cosi calma e silenziosa e abbiamo trovato un parcheggio perfetto, vicino alla strada principale ma non troppo, con una foresta alle spalle e un laghetto sul davanti. In quella cornice abbiamo allestito il nostro ufficio on the road e abbiamo passeggiato lungo la riva del laghetto, indisturbati.

**{{< underline "Giorno 13-14-15-16" >}}**: lasciata la campagna ci siamo diretti a Poznan. Sosta in libera vicino a un parco cittadino (pagamento diurno).
Qui abbiamo incontrato una ragazza che ci ha fatto un po' da guida, invitandoci a casa sua per mangiare pierogi salati e dolci con confettura di fragole e yogurt bianco, portandoci a fare yoga al parco, a una mostra di artisti locali. Sempre a Poznan abbiamo trovato assistenza in un'officina che ha risolto tutti i nostri problemi e chiacchierato un pomeriggio intero con due ragazzi del posto che ci hanno consigliato la meta successiva. Notte in libera sulle sponde di un laghetto.

Al momento della nostra visita il centro storico di Poznan era in ristrutturazione, dalle immagini ci aspettiamo che venga rivalorizzato al meglio e che nel 2024 possa essere un gioiellino da visitare. Poco distante dal centro si trova anche una zona verde costellata di murales realizzati da vari artisti. 

**{{< underline "Giorno 17" >}}**: nel pomeriggio abbiamo raggiunto, come da consiglio, il paese di Torun, città natale di Niccolò Copernico. Piacevole passeggiata lungo le vie curate, gustando un buon gelato al pistacchio e raggiungendo la sponda del fiume. Sosta in libera di giorno (gratuita essendo domenica) vicino alla stazione. Notte in un bosco (attenzione ai cinghiali!).

**{{< underline "Giorno 18" >}}**: in questo luogo scoperto per caso sulle cartine stradali abbiamo trovato un piccolo osservatorio in legno che permetteva una vista meravigliosa a 360 gradi su tutto il territorio circostante. Nel tardo pomeriggio abbiamo raggiunto Danzica. Sosta in libera vicino al porto, centro cittadino raggiungibile a piedi tramite un ponte levatoio (attenzione agli orari).Ccena con pizza degna di nota da Pizzarium, con accoglienza splendida. 

**{{< underline "Giorno 19" >}}**: abbiamo passeggiato in lungo e in largo per le viuzze di Danzica, davvero un piccolo gioiellino. Poi ci siamo spostati in una zona periferica ricca di murales per raggiungere la vicina Sopot per la notte. Sosta in libera.

**{{< underline "Giorno 20" >}}**: lasciate Sopot e Gdynia, che a parer nostro non meritano particolarmente (concentrati di alberghi e strutture ricettive), abbiamo raggiunto in serata un parcheggio in libera a Puck, affacciato sul Baltico. 

**{{< underline "Giorno 21-22" >}}**: escursione di un paio di giorni al parco nazionale Slowinksi, dormendo in libera a metà strada. Gli animali non sono ammessi, quindi munitevi di pazienza per cercare un parcheggio all'ombra se pensate di lasciarli in un mezzo per tutta la giornata. Il biglietto di accesso a tutto il parco è giornaliero, potete percorrere molti tratti in bicicletta, affittare i mezzi in loco, usare i pulmini o camminare. Ci sono numerosi parcheggi. A noi sono piaciute in modo particolare la duna Lebka alta 54 mt affacciata sul Baltico e la passeggiata verso i carboni fossili. Notte in libera a Poddabie.

**{{< underline "Giorno 23" >}}**: lasciata Poddabie, piccola località di villeggiatura affacciata sulla costa nord,che offre una bella passeggiata fra i pini che conducono alla spiaggia, abbiamo raggiunto un altro paesino, Utska, ricco di murales, per poi dirigerci in un luogo perso nelle campagne, Postomino.  Solo campi, un piccolo laghetto e un molo. 

**{{< underline "Giorno 24-25" >}}**: abbiamo dovuto accelerare i tempi per un impegno con amici che poi non si è realizzato, motivo per cui ci siamo spostati sulle sponde di un altro tratto di costa, alla marina di Mielno, dove abbiamo fatto amicizia con alcuni viaggiatori tedeschi. Sosta in libera in mezzo a gruppi di volpi curiose. In questa località si può prendere anche un traghetto che conduce all'altra sponda della marina. 

**{{< underline "Giorno 26-27" >}}**: abbiamo visitato e sostato a Grzybowo e Novograd, mete scelte per spezzare il viaggio. In particolare a Novograd si può fare una bella passeggiata lungo la sponda di un lago. 

**{{< underline "Giorno 28-29" >}}**: abbiamo visitato Stettino, ammirando tutta la città seguendo la linea rossa sull'asfalto che segnala tutti i maggiori luoghi di interesse. Sosta in libera vicino al porto, al di là del Danubio.

<div id="Speso"></div>

##### Quanto abbiamo speso
In generale il costo della vita in Polonia è più basso a quello italiano, soprattutto a livello alimentare abbiamo potuto giovare di prezzi vantaggiosi sia per fare la spesa sia per assaggiare i piatti tipici. 

Di seguito un idea di quanto abbiamo speso nell'estate del 2022:
Campeggi e parcheggi: 44.96 euro
Spesa alimentare: 125 euro 
Ristoranti: 25,40 euro (8 pasti fuori per due persone)
Varie (antizanzare, internet, triangolo, museo etc): 45,75
Traghetto isola goree: 16 euro
Assicurazione veicolo: 30 euro 
Passavant: 250 euro

{{< tripExpanses "03-07-2022" "28-07-2022" >}}
<div id="listExpanses"></div>

{{< underline "Totale: 912,80 euro">}}  

<div id="Considerazioni"></div>

##### Considerazioni finali e itinerari in breve
Sin dal primo momento abbiamo apprezzato la Polonia, motivo per cui ci sentiamo veramente di prendere in considerazione questo stato per le vostre vacanze, in camper o meno. 

Volendoci attenere alle mete da noi visitate in quanto possiamo dare un parere certo, proviamo a consigliarvi un paio di itinerari in breve se aveste meno giorni da dedicare alla vostra visita.

In camper o auto, mete imperdibili:
-   Monti Tatra
-   Cracovia (con visita alle Miniere di Sale e luoghi della memoria)
-   Wrocklaw o Breslavia
-   Poznan
-   Torun
-   Danzica
-   Parco Slowinski
-   Stettino

<div id="Link"></div>

##### Link Utili 

<div id="Vlog"></div>

##### Il nostro Vlog
<!-- Se volete vedere i nostri vlog o vuoi sentire le nostre considerazioni ti lasciamo di seguito i video: 

- vlog
<!-- https://youtube.com/playlist?list=PLHaclq_J5PZ84ExiQy9T8MXHIOFWhqHQV -->
{{< youtube PLHaclq_J5PZ84ExiQy9T8MXHIOFWhqHQV >}}

- le nostre considerazioni

{{< youtube avKZAgEAd0Q >}}

<div id="Mappe"></div>

##### Le nostre mappe
<!-- Di seguito puoi consultare comodamente le mappe relative al nostro vi lasciamo il link alle mappe che 

{{< gmap "https://www.google.com/maps/d/u/0/embed?mid=1iWT57E7IXes2FIwpnvDKgvbrL740gmU&ehbc=2E312F" >}} -->

{{< blogFooter "PL" "1" "0" >}}