---
title: 'Guida per andare in Corea del Sud'
description: "Scopri come pianificare il tuo viaggio in Russia nel 2024, con informazioni aggiornate su visti, ingressi, valuta, consigli e altro ancora."
image: https://res.cloudinary.com/ilgattodicitturin/image/upload/w_1000/f_auto,q_auto:eco/v1731636403/Articoli/Blog/russia-guida-completa_j8amvo.png
date: 2024-11-01T10:00:00+01:00
categories: [ "Guida", "Corea del Sud"]
country: "Corea del Sud"
type: featured
---

**Sogni un viaggio indimenticabile in Russia?** Che tu sia appassionato di storia, arte, natura o semplicemente curioso di scoprire una cultura affascinante, questo paese ha qualcosa da offrire a tutti.
Tuttavia, pianificare un viaggio in Russia nel 2024 richiede una preparazione accurata, data la situazione attuale. In questa guida completa, troverai tutte le informazioni utili e aggiornate per organizzare un viaggio sicuro e senza imprevisti.

Cominciamo subito a pianificare il tuo viaggio in Russia!

> ##### Tabella dei contenuti
> - [Premessa](#premessa)
> - [Rosso o Diama?](#rosso-o-diama)
>   - [Rosso](#rosso)
>   - [Diama](#diama)
>   - [Quindi quale scegliere?](#quindi-quale-scegliere)
> - [La dogana di Diama](#la-dogana-di-diama)
>   - [Dove fare il visto](#dove-fare-il-visto)
>   - [Dove fare le pratiche del mezzo](#dove-fare-le-pratiche-del-mezzo)
>   - [Carnet de Passages: serve?](#carnet-de-passages-serve)
>   - [Dove si rinnova](#dove-si-rinnova)
>   - [E l'assicurazione?](#e-l-assicurazione)
>   - [Ma quanto mi costa?](#ma-quanto-mi-costa)
> - [Passavant: i problemi](#passavant-i-problemi)
>   - [Racconti di altri viaggiatori](#racconti-di-altri-viaggiatori)
>   - [La nostra esperienza](#la-nostra-esperienza)
> - [Trucchi e consigli](#trucchi-e-consigli)
>   - [Cosa non fare in dogana](#cosa-non-fare-in-dogana)
> - [I nostri Vlog](#il-nostro-vlog)
> - [Articoli consigliati](#articoli-consigliati)

* Sicurezza: E’ sicuro viaggiare in Russia? 
* Requisiti di ingresso: Scopri quali sono i visti necessari per entrare in Russia nel 2024, come ottenerli e quali documenti sono richiesti.
* Ingresso via terra o aereo: Informazioni dettagliate su come entrare in Russia via terra (attraverso i valichi di frontiera), aereo (voli disponibili e aeroporti principali) 
* Valuta e pagamenti: Come funziona il cambio valuta in Russia, quali carte di credito e di debito sono accettate e consigli pratici per gestire i pagamenti durante il tuo viaggio.
* Internet, VPN e GPS: Come rimanere connessi in Russia, utilizzare una VPN per accedere ai siti web bloccati e consigli per utilizzare il GPS in modo efficace.
* Benzina e situazione strade: Informazioni sui prezzi della benzina, consigli su dove rifornire e lo stato delle strade in Russia.
* Soggiorno: Dove dormire in Russia: hotel, campeggi, appartamenti e sosta libera.
* Clima: Quando è il periodo migliore per visitare la Russia? Informazioni sul clima nelle diverse regioni e consigli per prepararsi al meglio.
* Viaggiare con animali: Come portare il tuo animale domestico in Russia e quali documenti sono necessari.

Inoltre, troverai:
* Itinerari consigliati: Suggerimenti per pianificare il tuo viaggio in base ai tuoi interessi e al tempo a disposizione.
* Link utili: Siti web ufficiali, risorse online e contatti per ulteriori informazioni.

##### `Importante` 
Le informazioni contenute in questa guida sono aggiornate **a settembre 2024**. Si consiglia di consultare sempre i siti web ufficiali e le fonti di informazione pertinenti per le ultime novità e gli aggiornamenti.

##### 1. Tipi di visto e come ottenerli 

Per visitare la Russia è sempre necessario ottenere un visto di ingresso. 

###### Visto Elettronico
Il grande vantaggio del visto elettronico è che **non è necessario recarsi al Consolato o ai centri per i visti russi**, ma basta compilare **{{< extLink "la richiesta online" "https://electronic-visa.kdmid.ru/" >}}** e viene rilasciato entro 4 giorni, indipendentemente dai fine settimana e dai giorni festivi, tra l’altro senza la necessità di ottenere inviti o conferme. 
**Il prezzo dell’e-visa è di 52 dollari** ma si può richiedere solo per soggiorni fino a 16 giorni e da diritto a un solo ingresso, quindi calcola bene quanti giorni vuoi rimanere in paese ma soprattutto fai attenzione perché tale documento è riconosciuto solo in alcuni posti di blocco ({{< extLink "scopri qui quali" "https://electronic-visa.kdmid.ru/checkpoint.html" >}}). 

Ad esempio se vuoi entrare in Russia dalla Georgia e uscire in Kazakistan come fanno tanti viaggiatori tale visto non è riconosciuto, per cui potremmo consigliarlo **a chi vuole rimanere intorno a [Mosca](/blog/tour-di-mosca-in-due-giorni-itinerario-imperdibile) e [San Pietroburgo](/blog/tour-di-san-pietroburgo-scopri-la-venezia-del-nord-in-2-giorni)**, anche se ci sono persone che l’hanno sfruttato per raggiungere direttamente la Mongolia, **a proprio rischio e pericolo** perché può sempre succedere un imprevisto lungo la strada. 

###### Visto Standard
Tale visto può essere di tipo turistico, d’affari, per visite private, ecc., e **consente soggiorni più lunghi rispetto al visto elettronico.** Per poter presentare la domanda per questo visto puoi recarti presso gli uffici consolari russi in Italia che si trovano a Roma, Milano, Genova e Palermo. oppure puoi affidarti a un’agenzia online, e puoi richiedere un visto turistico di ingresso singolo o doppio per un periodo massimo di 3 mesi, o un visto turistico multiplo per un periodo massimo di 6 mesi

Se ti serve un visto di questi tipo ricordati che **la richiesta si può fare non prima di 6 mesi** (negli uffici di Genova e Milano) e **non prima di 3 mesi** (a Roma e Palermo) dalla prevista data di partenza.
Attenzione però perché quando si parla di visto semestrale si intende che **si può rimanere in paese per un massimo di 90 giorni nell’arco di 6 mesi**, quindi non che puoi stare nel paese 6 mesi. 

Tra l’altro secondo alcune agenzie il visto semestrale viene concesso a chi ha già ottenuto visti russi in precedenza, per gli altri invece viene rilasciato al massimo un visto trimestrale doppia entrata. Noi per effettuare il nostro visto con cui siamo stati 75 giorni in Russia entrando e uscendo sia dal Kazakistan che dalla Mongolia {{< extLink "ci siamo affidati all’agenzia Vistonline" "https://www.vistonline.it/" >}}. 

I documenti necessari nel nostro caso sono stati: 

* Invito ufficiale (che ci ha fornito l’agenzia)
* Assicurazione sanitaria **valida in territorio russo**. Noi abbiamo {{< extLink "sfruttato Genki" "https://www.genki.world/with/vandipety" >}}, l’assicurazione che usiamo in tutto il mondo
* Una copia del modulo richiesta d’ingresso che viene compilata online dall’agenzia sul sito del Consolato.
* Una copia del modulo richiesta d’incarico
* due fototessere

Per la Procedura completa abbiamo {{< extLink "spedito con un corriere" "https://youtu.be/ESPXke-m0L0" >}} il passaporto, le foto tessere e il modulo consolare compilato e l’agenzia si è occupata di recarsi presso gli uffici consolari e di spedirci **dopo circa 21 giorni lavorativi** il passaporto completo di visto. In questo caso le tasse consolari e le spese di spedizione si pagano direttamente all’agenzia e al corriere.

Previo appuntamento invece è possibile **presentarsi personalmente presso i centri visti in Italia**, e pagare tasse consolari e commissioni di servizio in modo autonomo. In questo caso dovrai però  compilare da te anche il modulo consolare online e procurarti l’assicurazione medica e la lettera d'invito. Per evitare perdite di tempo e che magari ti venga rifiutato il visto per un errore banale, **ti raccomandiamo di informarti bene prima di procedere.**

Il costo di tale visto varia e purtroppo di anno in anno aumenta perché cambiano i costi dei diritti consolari. 
Noi per due persone affidandoci all’agenzia abbiamo speso **886 euro in totale**. È un visto molto costoso e per questo abbiamo deciso di sfruttarlo al massimo, entrando e uscendo dal paese e visitando il più possibile. 

###### Visto di Transito
Tale visto viene rilasciato a singolo o a doppio ingresso.
Il visto di transito ai cittadini stranieri che attraversano il territorio con aereo e ci fanno trasbordo viene rilasciato per un periodo di non più di 3 giorni.

Il visto di transito ai cittadini stranieri che attraversano il territorio con automezzi **viene rilasciato per non più di 10 giorni** e questo limite di tempo viene calcolato sulla base **di un chilometraggio medio giornaliero del veicolo di 500 km.**
La validità del visto di transito a doppio ingresso non può superare un mese e Il secondo visto di transito deve essere richiesto in ufficio consolare russo nel paese, dove il cittadino straniero si troverà dopo il primo transito dalla Russia.

##### 2. Come entrare in Russia 

###### Ingresso via aereo 

È possibile entrare in Russia in aereo, l’unico problema è che dopo le sanzioni internazionali **lo spazio aereo europeo con la Russia è stato chiuso**, quindi bisogna utilizzare paesi terzi. 
I collegamenti più brevi per Mosca sono via Istanbul (Turchia), via Belgrado (Serbia) o via Yerevan (Armenia).
A seguito delle sanzioni internazionali **i voli sono diventati più costosi**. 

###### Ingresso via terra 

Per entrare in Russia via terra (a piedi o a bordo di automobile, camper, motocicletta o bus) esistono varie  frontiere, che ti consigliamo di verificare sul sito {{< extLink "di Viaggiare Sicuri" "https://www.viaggiaresicuri.it/schede_paese/pdf/RUS.pdf" >}} o tramite {{< extLink "iOverlander" "https://ioverlander.com/" >}} **per ottenere informazioni aggiornate.**

{{< youtube "rLljFmk3fN4" >}}
_La nostra esperienza entrando in Russia dalla Georgia_

###### La nostra esperienza via terra 

Noi siamo entrati in Russia **via terra, a bordo del camper dalla Georgia** (frontiera nei pressi di Stepatsminda). **Ti consigliamo di recarti al confine molto presto al mattino** per non imbatterti in lunghe file di attesa. C’è un comodo parcheggio asfaltato dove si può pernottare a bordo del camper nei pressi di un monastero. Una volta usciti dalla Georgia ci si ritrova ad attraversare un tratto di **“no man’s land” veramente in pessimo stato**, dove prestare molta attenzione ai sorpassi accidentali.

Alla dogana russa bisogna compilare due documenti:
1) il foglio relativo al documento di immigrazione dove vanno riportati i dati personali e da conservare con cura e da consegnare all'uscita dal paese.
2) il documento di importazione temporanea del mezzo da compilare in duplice copia con i dati del proprietario del veicolo e del mezzo(puoi scaricare {{< extLink "la versione in russo qui" "https://tinyurl.com/DocImpRussia" >}}). Presta attenzione a non commettere errori altrimenti dovrai ricompilare tutto da capo (noi avevamo dichiarato gli animali alla voce 7, ma abbiamo scoperto di non doverlo fare). Questo documento va conservato con cura ed è valido anche nei paesi limitrofi dell’Eurasia (Kazakistan, Kirghistan). Questo documento va consegnato quando si esce dai paesi non appartenenti all'Euraia.

Consigliamo di scaricare e compilare in anticipo il documento di importazione temporanea, questo farà risparmiare molto tempo.

Avendo il visto multingresso **noi siamo usciti dalla Russia per entrare in Kazakistan** (frontiera nei pressi di Petropavl), siamo tornati in Russia **nei pressi della dogana di Pogranichnyy** e siamo entrati in Mongolia nei pressi della **dogana di Tashanta**, per poi uscire e tornare in Russia in direzione Ulan Ude. Presta attenzione perché in alcuni casi l’attesa potrebbe essere molto lunga dato il numeroso transito di persone, **inoltre potrebbero interrogarti circa il tragitto e lo scopo del viaggio.**

{{< youtube "w2tPi29Mubg" >}}
_La nostra esperienza entrando in Russia dal Kazakistan_

###### Uscita via nave

Se come noi stai pensando di uscire dalla Russia via nave e raggiungere la Corea, questo passaggio non è così semplice come può sembrare **e l’unico modo è prendere un traghetto Ro-Ro**.
In questo caso dovrai comunicare con largo anticipo sia con i doganieri russi che con i doganieri coreani. 

Vista la  scritto una guida in merito
Lato Russia dovrai sentire Yuri, la persona che si occuperà di effettuare tutte le pratiche doganali, richiedendoti una lista di documenti (inserire link contatti)
Lato Corea dovrai contattate la Dbs ferry (qui) per acquistare i biglietti sia del mezzo che dei passeggeri e fornire un altro pacchetto di documenti da compilare, come la promessa di lasciare il paese e la lista di tutti i componenti a bordo del mezzo, che tra l’altro andrà imbarcato senza oggetti personali (vestiti, pentole, coperte etc dovrai portare tutto con te nelle valigie).
Sempre in anticipo e tramite loro dovrai già effettuare l’assicurazione per poter entrare nel paese con un veicolo e cosa ancor più importante dovrai già mostrare un biglietto di uscita dalla Corea (nel nostro caso verso il Giappone tramite la Camelia ferry) quindi dovrai già essere in contatto con doganieri e compagnie successivi. 

###### Assicurazione stradale 

Dal 1 giugno 2023 la Carta Verde non è più valida per l'ingresso e per la circolazione in Russia. 

Puoi effettuare l’assicurazione in dogana oppure affidarti ad alcune compagnie di viaggio russe che effettuano tale servizio privatamente. 


##### 5. Cambio valuta (attenzione al blocco delle carte internazionali)

Prima delle sanzioni internazionali in Russia si poteva pagare con qualsiasi carta bancaria e funzionavano anche servizi come PayPal. Oggi invece le carte Visa, MasterCard, Maestro o American Express emesse da banche di altri Paesi non funzionano in Russia né per i pagamenti né per il prelievo di denaro dagli sportelli automatici.

###### Come pagare quindi in paese?

La soluzione più semplice è con i contanti.
Porta con te euro o dollari e, una volta in Russia, cambiali in rubli presso le dogane, le banche o i negozi di cambio valuta. È possibile trasportare un massimo di 10.000 euro o dollari senza doverli dichiarare alla dogana. Naturalmente è possibile portare con sé più denaro, ma in questo caso è necessario dichiararlo compilando un modulo alla dogana.
È molto importante portare con sé banconote senza graffi o difetti, poiché potrebbero non essere accettate al momento del cambio di valuta.

###### È possibile acquisire una carta bancaria in Russia?

Attualmente esistono alcune opzioni di carte per gli stranieri che si recano in Russia, ma il problema è che da un momento all’altro possono essere inserite nella Black List e smettere di funzionare. 

###### La nostra esperienza

Noi, data la precarietà del momento, abbiamo deciso di portare più contanti e cambiarli all’occorrenza, cosa che ci è tornata utile ad esempio per pagare non solo il cibo e la benzina ma anche le spese veterinarie per i nostri animali e il cambio olio e ruote del mezzo. 

In tutti gli altri paesi utilizziamo invece questa carta che permette di pagare senza commissioni. (Link) 

##### 6. Internet (GPS e VPN)

I modi per poter avere Internet nel paese sono sostanzialmente due: 
* Acquistare una carta SIM fisica all’arrivo in Russia (BE LINE e MTC offrono offerte vantaggiose)
* Utilizzare come facciamo noi una eSim (Connect pls)

Dal 2022 la Federazione Russa ha adottato misure restrittive per quanto riguarda l’uso di media e social media, quindi per poter utilizzare determinate piattaforme (Instagram, Facebook) è necessario l’utilizzo di una VPN. 
Spesso anche il GPS non funziona, quindi ti consigliamo di scaricare le mappe offline.
Dal momento che spesso Google MAPS non è aggiornato, ti consigliamo di utilizzare Yandex map per gli spostamenti e e per la ricerca di informazioni. 

##### 7. Benzina e situazione strade 

Come in altri paesi, occorre prestare attenzione a dove si effettua il rifornimento di benzina e gasolio, onde evitare danni a filtri e motore. 
Su consiglio di persone del posto vi segnaliamo come migliori distributori in Russia:
- Lukoil
- Gazprom
- Rosneft 

Ricordati che nel momento attuale (2024) il rifornimento non può essere effettuato con carte europee. 
A tal proposito il prezzo del diesel euro5 ad agosto era di circa 65 centesimi al litro. 

La situazione stradale è ottima (perfettamente asfaltata) se si segue la strada principale, mentre quando si attraversano le zone rurali tende a peggiorare. 

Tratti a pagamento: 
Noi abbiamo attraversato la M4 da Rostov sul Don fino a Mosca (prezzo totale circa 40 euro),la M11 da Mosca a San Pietroburgo (prezzo totale circa 44.50), la M12 da Mosca a Kazan (gratuita per gli stranieri in quanto le targhe non vengono rilevate dal sistema). 
Fai attenzione a controllare che vi venga fatta pagare la categoria corretta in base all’altezza del veicolo e ricordati che al momento attuale il pagamento è possibile solo in contanti. 

Attenzione: 
Se attraversi la striscia continua rischi il ritiro della patente e per quanto riguarda i limiti di velocità, la tolleranza è di 19 km/h.

##### 8. Hotel, campeggi e sosta libera

Per quanto riguarda la prenotazione di un alloggio, sia esso un hotel o un appartamento, le principali piattaforme di prenotazione (Booking, Airbnb, ecc.) non consentono di prenotare hotel in Russia, quindi dovrai ricorrere ad altre opzioni, come ad esempio Zenhotels. Tieni a mente che molti di essi non accettano animali. 

Se viaggi in camper potrai trovare alcuni campeggi sul suolo russo.
Noi abbiamo effettuato ovunque sosta libera (senza campeggiare e in totale rispetto del circondario): a tal proposito ti consigliamo di usare le applicazioni Park4night (dove trovi tutte le nostre soste aggiunte) e Govanlife (utilizzata prettamente da viaggiatori russi). 

Non esistono quasi per niente aree di carico e scarico, ma se dovessi avere problemi a trovare alcune fontane puoi chiedere alle persone del posto che sicuramente ti offriranno acqua gratuitamente. 
Per bere noi abbiamo sempre acquistato acqua nei supermercati (uno fra tutti il Lenta, che offre prezzi e offerte vantaggiosi).  

##### 9. Quando andare in Russia: il clima

La Russia è il paese più esteso del mondo e al suo interno si trovano sia zone polari, al nord, che zone subtropicali, al sud. Il tempo in Russia varia enormemente tra estate e inverno, stagioni in cui sembra un paese completamente diverso. A Mosca, ad esempio, le temperature possono passare da -25 gradi in inverno a più di 30 gradi in estate. 
In Russia l’estate comincia ufficialmente il 1 di giugno e finisce il 31 di agosto (il 1 di settembre ricomincia la scuola), periodo in cui i russi trascorrono la maggior parte del tempo presso le dacie (case di villeggiatura lungo fiumi o in campagna). 
L’estate è uno dei migliori periodi per visitare la Russia e i mesi di luglio e agosto costituiscono il punto culminante della stagione turistica. 
I giorni sono più lunghi e le attrazioni turistiche hanno orari più ampi. In alcuni luoghi, come a San Pietroburgo, si può assistere al fenomeno delle cosiddette “notti bianche”, principalmente da fine maggio fino a metà luglio.
Tieni a mente che in estate il clima può essere più torrido, i prezzi più alti, e ti ritroverai a fronteggiare numerose zanzare.
A fine agosto le temperature possono già cominciare a scendere in modo significativo e durante il mese di settembre le temperature minime possono cominciare a essere intorno ai 5 gradi. A metà ottobre le temperature possono già scendere sotto lo zero e bisogna coprirsi bene. Il vantaggio è che la folla sarà minore e non ci saranno molti turisti.
Il rigido inverno russo comincia il 1 di dicembre e finisce l’ultimo giorno di febbraio, anche se solitamente nevica da fine ottobre ad aprile. 
A fine dicembre, di solito, la maggior parte del paese è ricoperta di neve. Tuttavia la Russia è molto ben preparata e ci sono sempre molti spazzaneve che liberano le strade e i sentieri dalla neve. In tal caso occorre viaggiare con ruote chiodate e usare il gasolio artico. 
Le temperature in invero variano molto, a seconda della parte del paese in cui ti trovi. A Mosca e a San Pietroburgo non è raro che le temperature scendano al di sotto dei -20 gradi o addirittura di più. In Siberia si possono raggiungere i 50 gradi sotto zero.
Oltre al freddo, bisogna considerare anche che in inverno i giorni sono molto corti, soprattutto nelle città al nord come San Pietroburgo.

##### 10. Sicurezza in Russia

Viaggiare in Russia è del tutto sicuro. 
Nei nostri due mesi di permanenza in paese non abbiamo mai avuto problemi né nelle grandi città, né in zone più remote e abbiamo pernottato in libera (cioè senza usufruire di campeggi o alberghi) senza alcun problema. 
A Mosca è addirittura normale incontrare ragazze che corrono da sole di sera nei parchi in periferia, mentre nei paesini di campagna tutti ci hanno accolti in modo gentile, chiedendoci se avessimo necessità di qualcosa. 
Ricordati però che per evitare problemi di sicurezza in qualità di turisti è bene evitare di partecipare a manifestazioni o fare dichiarazioni pubbliche sui social media con critiche relative al paese. 
Ovviamente poi, data la situazione attuale, è necessario essere prudenti quando si viaggia nelle regioni limitrofe all’Ucraina, ma la M4 che per 200 km si trova molto vicina al confine, a giugno del 2024 era perfettamente percorribile. 
Le cose possono però cambiare dall’oggi al domani, quindi cerca informazioni aggiornate, soprattutto chiedendo alla gente del posto quale strada percorrere.



##### 11. Viaggio con animali 

Per viaggiare in Russia con il proprio animale è necessario avere: 
* Microchip 
* Vaccinazione contro la rabbia in corso di validità (tieni a mente che il vaccino riconosciuto è quello di validità annuale) 
* Titolazione dell’antirabbica con prelievo del sangue inviato in laboratori riconosciuti
* un passaporto per animali da compagnia in corso di validità
* un certificato internazionale di buona salute, da effettuarsi presso qualsiasi veterinario entro 3 giorni dall’ingresso in paese 

Questi documenti sono validi sia per viaggi in aereo che per viaggi in auto o camper, per entrare e uscire dal paese. 
Tieni a mente che il certificato di buona salute puoi effettuarlo presso qualsiasi veterinario ovunque, anche in Kazakistan e Mongolia se come noi dovessi decidere di visitare anche questi paesi limitrofi. 

Se come noi poi vuoi uscire dalla Russia e entrare in Corea la questione ancora una volta si complica, perché dovrai recarti presso più uffici e compilare dei documenti specifici per l’espatrio e per non rischiare la quarantena. 

Attenzione: quando prenoti i biglietti del traghetto avvisa già che viaggerai con animali, e loro ti invieranno un documento dove si dichiara di aver effettuato tutta la procedura necessaria.
Avvisa con largo anticipo anche la dogana coreana, in modo che potranno effettuare i controlli veterinari appena arrivi in paese. 

Ecco di seguito tutti i passaggi che dovrai effettuare e per i quali ti consigliamo di recarti a Vladivostok con due settimane di anticipo: 

- Contatta l’ufficio portuale via mail (torg.port.svh@yandex.ru.) o meglio ancora recati di persona per presentare il tuo caso (indirizzo Nizhneportovaya Ulitsa, 3Б, Vladivostok, Primorskiy kray, Russia, 690003 https://goo.gl/maps/aDpqkBxx2YxLzsWj6)

- Recati in una clinica veterinaria statale (noi siamo andati qui) per registrare i tuoi animali domestici nel loro sistema MERCURY (database con i dettagli dei tuoi animali domestici incluso il numero di microchip). 

- Recati presso un’altra clinica veterinaria governativa (noi siamo andati qui) per prendere appuntamento per richiedere la compilazione del Form 1 e regolarizzare i documenti: nel nostro caso la vaccinazione Italiana valida tre anni in Russia e Corea non è riconosciuta, motivo per cui abbiamo dovuto cercare velocemente un veterinario privato presso il quale effettuare il rinnovo 

-  Entro 5 giorni prima della partenza dalla Russia dovrai tornare nella clinica veterinaria (nel giorno in qui hai preso appuntamento e che per noi combaciava con il giorno in cui abbiamo consegnato il mezzo) per far compilare il documento Form 1 (assicurati che ciascuno dei tuoi animali domestici abbia un certificato separato, il tuo gatto e il tuo cane non possono avere lo stesso certificato insieme)

- Invia via mail il documento all’ufficio del porto o meglio ancora recati di persona, per richiedere che compilino il certificato finale 5A per l’espatrio e ti diano appuntamento per ritirarlo

- Il giorno prima della partenza recati all’ufficio del porto per ritirare l’ultimo documento.

Una volta che effettuerai la procedura di imbarco sulla nave, avvisa subito che viaggi con un animale, che dovrai trasportare in una gabbia di sicurezza. 
Pagherai in contanti la tariffa per l’animale in base al peso(solo rubli) nel momento dell’imbarco, dopo aver consegnato tutti i documenti. 
Il tuo animale viaggerà chiuso in gabbia per tutta la durata del viaggio, in una stanza “apposita” sulla nave. Assicurati di portare con te cibo e acqua e tutto il necessario per i suoi bisogni (lettiera, traversine), in modo che possa trascorrere le 24 ore di traversata in modo confortevole. 

Una volta che arriverai in Corea, subito dopo aver effettuato il controllo del passaporto personale, dovrai recarti al controllo veterinario e se avrai effettuato correttamente tutta la procedura il tuo animale non verrà sottoposto a quarantena. 
Dovrai poi contattare il paese successivo in anticipo e effettuare la visita veterinaria per il rilascio del documento di buona salute e l’espatrio entro 10 giorni prima dall’uscita del paese. 



{{< blogFooter "" "1" "0" >}}