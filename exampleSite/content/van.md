---
title: Il van
description: Costo, storia ed evoluzione del nostro Van
image: images/van2.jpeg
layout: van
Focus_Keyword: "Camper"
---

Dopo aver vissuto in Piemonte e viaggiato in aereo, auto e treno, a maggio 2022 abbiamo deciso di stravolgere il nostro quotidiano e vivere per un periodo indefinito a bordo di un van.

Il {{< extLink "Roadcar 540" "https://www.roadcar-mobile.de/it/modelli/roadcar/roadcar-r540" >}}, entry level della casa Possl, visto e comprato da {{< extLink "Beltramo Campers" "https://www.beltramocampers.com/roadcar" >}} di Cuneo ci ha conquistati dal primo giorno. Pochi fronzoli, essenziale ma giusto.
Ci mancavano e tutt'ora ci mancano però quelle due o tre cose per renderlo performante in base alle nostre esigenze. 
Solo vivendoci a bordo e ponderando ogni esigenza davvero necessaria, abbiamo deciso di investire o meno in determinati accessori, senza accodarci a mode o upgrade sensazionali. 
Inoltre non volevamo sostituire immediatamente gli accessori originali ma sfruttarli fino all'ultimo per evitare di inquinare inutilmente con pazzi acquisti. 

In questa pagina troverai tutte le [informazioni](#il-van-in-breve) relative al nostro van, [la storia](#storia-e-evoluzione-del-van) della sua evoluzione e tutti i [costi sostenuti](#costi) (di acquisto e manutenzione).

##### Il Van in breve

<!-- section break -->

##### Storia e evoluzione del Van
Questa sezione è dedicata alla cronostoria di come abbiamo deciso di intraprendere questa avventura e al perché abbiamo deciso di acquistare un accessorio rispetto che un altro. Abbiamo fatto molti errori dettati dall'inesperienza e dal budget che ci eravamo fissati, ma piano piano stiamo migliorando. Alla fine trovi le [considerazioni](#considerazioni) soprattutto in merito a tutti gli errori commessi.


**{{< underline "Natale 2020" >}}**: "ah, esistono i van e non bisogna andare solo in campeggio?" così abbiamo esordito a Natale, scoprendo un mondo! Abbiamo trascorso un giorno intero incollati allo schermo del pc a scoprire queste piccole case mobili e immaginando come sarebbero cambiati i nostri viaggi on the road con Olimpia sacrificata nel bagagliaio in mezzo alle valigie!

**{{< underline "Gennaio 2021" >}}**: dopo un mese di studio approfondito, relativo a tutte le differenze di questi mezzi, abbiamo deciso quali avrebbero dovuto essere le caratteristiche specifiche e abbiamo fissato il nostro budget: 
- lunghezza 5.40 metri
- bagno a bordo
- tetto massimo 45k euro

Abbiamo deciso di optare per un van perché risulta più indiscreto e non volevamo qualcosa di troppo lungo in quanto amiamo stare sia in natura che visitare le città. Sul bagno a bordo siamo stati intrasigenti: vuoi per capriccio o per comodità, in ogni caso l'idea di poter fare una doccia immersi nel traffico di una capitale europea o sedersi sul trono subito dopo il caffè mattutino allettava entrambi..!


**{{< underline "Febbraio 2021" >}}**: abbiamo valutato di far camperizzare un van ma abbiamo desistito in quanto le ditte contattate non erano sicure sulla data di consegna. Abbiamo così optato per i mezzi in pronta, o quasi, consegna. In Piemonte c'erano solamente 3 mezzi disponibili.

Abbiamo puntato a un entry level, e con il tempo abbiamo scoperto quanto "entry", con consegna per i primi di Maggio. Disponibile sia con la motorizzazione da 120cv che da 140cv, abbiamo scelto quest'ultima per avere un po' più di spunto in salita!
Abbiamo chiuso il contratto per 40.000 € tondi.

E' finita qui? Ovviamente no, è iniziata la parte più complessa: quali accessori montare?

**{{< underline "Marzo-Maggio 2021" >}}**: mentre aspettavamo la consegna abbiamo iniziato a rivoltare l'internet per cercare cosa far montare e cosa no.
Essendo un entry level non aveva molti accessori a bordo ma a noi andava bene così:
- una batteria GEL da 12V / 95Ah
- Truma Combi 4 (gas)
- frigo a compressore
- due fuochi
- kit terzo letto (che abbiamo venduto in seguito)
- scalino elettrico 

Non volevamo acquistare un van troppo accessoriato data anche la prima esperienza.
Abbiamo deciso di aggiungere:
- seconda batteria a GEL da 12V / 100 Ah
- pannello Solare NDS 150W con regolatore MPPT Suncontrol 2
- {{< extLink "inverter NDS 1500W" "https://amzn.to/3E32YhD" >}}
- serrature interne	


Per una autoradio touchscreen senza AppleCar\AndoridAuto il concessionario ci aveva offerto un prodotto troppo caro, motivo per cui abbiamo deciso di procedere da noi andando da {{< extLink "Norauto" "https://norauto.it" >}} e acquistando alla stessa cifra una autoradio Sony 2 din.

Costo totale per tutti gli accessori 2350 € ([qui](#costi) trovi i prezzi per i singoli pezzi).

**{{< underline "Maggio 2021" >}}**: abbiamo ritirato il nostro mezzo e ci siamo andati subito a vivere sopra, portandoci giusto un pigiama, uno spazzolino da denti e un cambio intimo. Unica differenza alla consegna, l'inverter non era da 1500W ma da 2000W in quanto non disponibile in sede. 
Abbiamo acquistato anche un uscurante termico.

**{{< underline "Novembre 2021" >}}**: dopo averci "vissuto" a bordo tutti i weekend e un mese in Danimarca è stato tempo di tirare le somme e procedere con le migliorie prima del successivo viaggio ({{< extLink "qui" "https://www.youtube.com/watch?v=pwsXaymLF0k" >}} se vuoi scoprire dove).
L'oscurante termico è risultato ingombrante e fastidioso da mettere e togliere (in caso di emergenza non va bene). Così abbiamo deciso di aggiungere i plisettati frontali.
Sempre in fatto di sicurezza abbiamo aggiunto anche un computerino di bordo per avere più precisione circa la carica del pannello solare e il MonoControl della Truma, indispensabile per evitare di dover scendere e chiudere la bombola ogni volta prima di azionare il motore.

Costo totale 880 €.

**{{< underline "Febbraio 2022" >}}**: ad un anno dall'acquisto abbiamo deciso di rendere il van, in questo periodo della vita, la nostra casa a tutti gli effetti! Era ora di metter mano al portafoglio per installare quegli accessori che ritenevamo indispensabili dopo 11 mesi a bordo!
- filtri Acquatravel: dopo aver avuto problemi batterici con le acque abbiamo voluto maggior sicurezza a bordo! Grazie a questi kit finalmente possiamo anche bere l'acqua che carichiamo.
- riscaldamento a gasolio Eberspaecher 4000	- non eravamo convintissimi ma abbiamo deciso di avere un secondo riscaldamento.
- 4 ganci Remis, sfruttati per appendere oggettistica varia e cappellini 

Costo totale 2150 €

**{{< underline "Luglio 2022" >}}**: non è stata una delle partenze migliori. Dopo neanche esser usciti dall'Italia ci si è rotto il micro del rubinetto della cucina e sono iniziati i problemi alle batterie. 

Abbiamo trovato aiuto a Belluno presso xxx che è rimasto fino a chiusura a fresare per inserire un rubinetto di dimensioni maggiori, mentre abbiamo risolto il problema alle batterie rimanendo fermi a caricarle in un campeggio per 48 ore. 

Pochi giorni dopo abbiamo toccato e smontato la sottoscocca paramotore sinistra, sistemata di fortuna presso l'unica officina aperta di sabato in Trentino.

**{{< underline "Settembre 2022" >}}**: dopo svariati mesi a bordo abbiamo capito che il nostro impianto elettrico era sottodimesionato per gli utilizzi. Abbiamo così acquistato una batteria e un pannello portatile della EcoFlow. Essendo in viaggio ci siamo affidati alle uniche disponibili sul mercato Olandese.

Costo totale 988 €

**{{< underline "Ottobre 2022" >}}**: dopo 22400 km era tempo di cambiare filtro e olio motore (209.40 €).
Abbiamo anche avuto problemi dovuti ad un'installazione mal eseguita del plisettato lato guidatore e perdevamo acqua dalla frusta calda.
Il primo problema è stato sistemato con un po' di bioadesivo mentre il rubinetto era stato montato erroneamente.

Anche l'installazione del kit di Acqua travel non era ottimale. Con le vibrazioni si era svitato leggermente creando muffe. Abbiamo sistemato in autonomia, arrabattandoci con materiali di recupero (vedi {{< extLink "qua" "https://youtu.be/uhFYfbis9a4" >}}).

**{{< underline "Novembre 2022" >}}**: si sono rotte due ante e abbiamo risolto con un po' di pattafix ({{< extLink "cosi" "https://youtu.be/m_5-1S0MCWU">}}).

**{{< underline "Dicembre 2022" >}}**: ruggine e muffa! Gli spot vista oceano e la forte umidità del Portogallo si sono fatti sentire.
Abbiamo trovato dei punti di ruggine sul tetto del van e nel frigo e abbiamo sistemato con del Ferox e abbiamo applicato un protettore antimuffa dopo averla rimossa. 

**{{< underline "Gennaio 2023" >}}**: problemi con EcoFlow! Si è rotto sia lo spinotto per caricarlo via accendi sigari sia un filo che collegato al pannello solare!
Per l'accendi sigari siamo riusciti a risolvere recuperando un altro spinotto e tagliando e risaldano i cavi.
Per il pannello ci siamo affidati a un negozio marocchino a Tiznit che ha risaldato il filo (ma attualmente andiamo avanti cercando di far contatto manualmente)

Costo 0 €

**{{< underline "Aprile 2023" >}}**: il Senegal ha messo a dura prova il nostro van:
- scalino rotto
- alcune plastiche scollate
- viti dell'oblo che non tengono e cascano
Ci siamo affidati a un carrozziere di Zagorà per far siliconare le plastiche per un totale di 40 dh (3,60 euro). Di fortuna un ragazzo italiano aveva il teflon e abbiamo sistemato le viti dell'oblo.
Si rompe anche la molla della zanzariera per via dello sporco accumulato ma riusciamo a sistemarla

Visti i 40.000 km è ora di cambiare filtro e olio motore, costo di 760 dh per l'olio (70 euro) e 200 dh (18 euro) per il lavoro e dei dischi dei freni anteriori per la belezza di 400 dh (36 euro).

Costo totale 126,70 euro

###### Considerazioni sul mezzo
Solo dopo due anni e dopo averci vissuto per più di 11 mesi abbiamo capito bene quanto è "entry level" e quali lavori dovremo fare per arginare questi limiti.
Il non avere troppi accessori non è mai stato un contro, anzi. Siamo felici che mancassero in quanto non volevamo trovarci ad esempio con un tendalino che reputavamo e reputiamo ancora tutt'ora inutile.

Il limite maggiore risulta quello relativo alla scarsa isolazione termica e in alcuni punti la mancanza totale di plastiche (presenti ad esempio nei fanali posteriori in modelli di fascia più alta ). Questo ci ha creato grossi problemi durante la stagione umida del Portogallo e della Francia ({{< extLink "qua" "https://youtu.be/m_5-1S0MCWU">}} o {{< extLink "qua" "https://youtu.be/uhFYfbis9a4" >}} se vuoi farti un'idea).
Altro problema: i materiali! Non sono ottimi ma vanno bene. Con un po' di colla vinilica o silicone si aggiusta tutto (come abbiamo fatto {{< extLink "qui" "https://youtu.be/Htsc7-shv1w" >}}).

Per quanto riguarda la scelta del motore, abbiamo fatto bene a scegliere la motorizzazione Citroen da 140cv rispetto a quella da 120cv. Sono "solo" 20cv ma si sono sentiti tutti durante le salite! 

Se volete acquistare un mezzo simile per un uso vacanziero va benissimo. Se volete viverci sopra full-time vi accorgerete dei suoi limiti ma di certo non vi fermerà, come non ha fermato noi!
Alla fin fine il nostro Roadcar ci ha portati fino in Senegal (hai visto il nostro {{< extLink "vlog" "https://www.youtube.com/playlist?list=PLHaclq_J5PZ8BSlBXnCEGXlGMm-xEB210">}}?) e ha retto anche a temperature di 45 gradi!

###### Considerazioni sugli accessori
Quando avevamo ponderato l'acquisto degli accessori lo avevamo fatto immaginando di usare il van in modo vacanziero. Partiti per andarci a vivere quotidianamente ci siamo accorti di aver sottovalutato alcune cose. A posteriori avremmo fatto scelte diverse ma vediamole insieme.

In primis avremmo messo un pannello più prestante e un inverter meno potente. 2000W sono troppi se sfruttati solo per caricare i telefoni e i computer. Per le nostre esigenze basterebbe un intverter da 400W.

Per quanto riguarda le batterie, avremmo optato direttamente per una litio di pari potenza ma alla fin fine abbiamo imparato a conviverci e con quella portatile abbiamo risolto, per ora, i nostri problemi.

Per quanto riguarda l'acquisto del riscaldamento a diesel esterno, forse era meglio rimuovere la truma combi a gas per mettere quella a diesel. Quella che abbiamo installato funziona ma è altamente rumorosa soprattutto quando si attacca e stacca di continuo.

###### To-Do 
Di seguito la lista check-list di cose da sistemare e aggiornamenti che vorremmo fare al nostro "passaggio" dall'Italia. Alcuni sono check di routine altri invece vanno sistemati in quanto potrebbero, alla lunga, creare problemi durante il viaggio.

Da sistemare 🔧
- Maniglia frigo - rotta a metà per colpa di Olimpia
- Scalino - si è rotto per un dosso in Senegal. Visti i problemi opteremo per toglierlo
- Finestre - va messo il frena filetti o qualcosa di simile 
- Sistemare portellone: si è scollato. Parzialmente sistemato con il silicone in Marocco. 
- Aggiustare sotto cintura in dinette - è presente una vite che risulta non fissata correttamente
- Sistemare pavimento - scricchiola per via del caldo assurdo
- Sistemare tavolino - non tiene bene
- Verificare Eberspacher - provengono vibrazioni strane
- Fare ciclo di sanigen per pulire le acque
- Touchscreen frigo - a volte troviamo il frigo spento, va capito se è colpa del touchscreen troppo "touch"
- ~~Zanzariera - i peli del nostro cane e la sabbia hanno fatto si che si è rotta la molla che tira i fili e rende la zanzariera scorrevole~~ Risolto dopo aver smontato (presto il video qui) 

Lavori in valutazione 🔨
- installare un secondo pannello da 150/300 W 
    - pro: aumentare l'efficenza energetica soprattutto in inverno perchè copriamo a mala pena l'esigenza del frigo.
    - contro: andrà rimosso l'oblo in bagno. Va capito cosa mettere al suo posto.
- possibilità di collegare il pannello esterno
    - pro: lasciare il van all'ombra e caricare le batterie con il pannelo portatile
    - contro: da valutare se l'impianto permette di fare ciò
- possibilità di sfruttare i pannelli superiori per caricare Ecoflow (nel caso si aggiunga un secondo pannello solare), senza sfruttare l'inverter
    - pro: possibilità di caricare la nostra batteria portatile tramite uno dei due pannelli quando siamo carichi
    - contro: aumentiamo la complessità creando eventuali e futuri problemi
- isolare portellone laterale, posteriore e montanti
    - pro: migliorerebbe notevolmente la vivibilità all'interno
    - contro: nessuno tranne il costo
- chiudere i buchi dei fari
    - pro: evitare che entrino umidità e freddo
    - contro: nessuno
- rendere isolante la tenda oscurante in dotazione
    - pro: potrebbe esser utile per isolare la parte frontale dal resto dell'abitacolo (i plisettati sono inutili in merito)
    - contro: capire quanto risulterebbe ingombrante a bordo

##### Oggetti di uso quotidiano
Ci sono alcuni oggetti di uso quotidiano che non possono mancare  a bordo, almeno per noi. 
Ve li elenchiamo, dovessero servirvi come check list per partire in qualsiasi momento.

pentola a pressione
caffettiera
robot cucina
taglieri
coltelli
pippo
scrubba
spaz elettrico
contenitori plastica cibo
contenitori vestiti
contenitori oggettistica

#### Video
Di seguito trovi i video girati con un tour del nostro mezzo e di come l'abbiamo organizzato, gli accessori installati e un focus in merito alla sicurezza a bordo.

- Il tour del nostro van
{{< youtube O8wOdEvyNsc >}}

- Una riflessione sugli accessori installati
{{< youtube ry9BbkIz-A8 >}}

- Tutto quello che abbiamo a bordo per esser sicuri
{{< youtube UXMbvLMNn10 >}}