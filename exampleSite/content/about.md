---
title: Chi Siamo
description: Due esseri umani con i piedi per terra e il sogno di visitare ogni angolo del mondo
date: 2022-06-19T10:00:25+01:00
image: images/chisiamo.png
layout: about
---

Siamo Sara e Paolo, nati nel 1990 sotto il segno dei pesci, testoni e sognatori. Ci siamo conosciuti parlando dei paesi che avremmo voluto visitare e da allora non abbiamo smesso di viaggiare insieme. Abbiamo percorso chilometri a piedi, in bicicletta, con auto, treni, aerei, finché a maggio 2022 abbiamo deciso che un [van](/van/) avrebbe potuto essere la casa ideale per aiutarci a collezionare emozioni più che cimeli e cartoline in giro per il mondo. 

Così siamo partiti insieme a Olimpia, una rottweiler di 10 anni che da sempre è la nostra compagna di viaggio preferita, e Sakè, un gattino europeo di 3 anni salvato per caso (o per fortuna) un sabato pomeriggio e da allora viviamo a bordo di 9 metri quadrati in un equilibrio perfetto per non pestarci piedi e zampe.

Per il momento abbiamo visitato 15 paesi fra Europa e Africa e ogni confine che attraversiamo significa per noi una possibilità in più di imparare qualcosa: una lingua, una cultura, una ricetta, un suono.

Amiamo fermarci a chiacchierare con chiunque: persone del posto, stranieri come noi, italiani come noi.

Ogni giorno cerchiamo nuovi stimoli anche lavorativi e creativi, motivo per cui abbiamo deciso di aprire questo blog e {{< extLink "un canale YouTube" "https://www.youtube.com/@vandipety" >}}, in modo da poter raccontare la nostra esperienza e condividere tutto ciò che scopriamo.

Le nostre mete future? 
Siamo cambiati tanto da quando siamo partiti. Se un tempo avevamo bisogno di sapere dove avremmo aperto gli occhi l'indomani, oggi lasciamo molto più spazio all'improvvisazione. Il mondo qua fuori offre a volte strade che sarebbe un peccato non percorrere. 

Se vuoi scoprire qualche curiosità in più su di noi trovi tutto in questi articoli:

- **[Non solo l’ennesimo blog: la storia di una “famiglia bestiale”](/blog/cambiare-vita-e-ancora-possibile?)**
- **[Vi parlo un po’ di me, di quando ho capito che viaggiare per il mondo mi avrebbe cambiato la vita](/blog/quando-ho-capito-che-viaggiare-per-il-mondo-mi-avrebbe-cambiato-la-vita)**
- **[Vi racconto di Paolo: da piccolo esploratore a grande viaggiatore](/blog/paolo-da-piccolo-esploratore-a-grande-viaggiatore)**